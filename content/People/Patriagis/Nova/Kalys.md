---
Specie: "[[Umani|Umano]]"
Classe: Ladro
Livello: "3"
Nascita A.P.:
---
## Aspetto e Carattere

Kalys ha una folta chioma di capelli lisci e neri come la pece. Porta una barba scura e incolta. È magro ed agile, ma muscoloso. 
Kalys è un tipo di poche parole, che parla solo se interpellato, nonostante questo, dal suo linguaggio del corpo e da quello di [[Boli]] si capisce che i due, sfruttando le spore del [[Miconide|miconide]] parlano molto telepaticamente. 

## Storia

Kalys è nato dal matrimonio combinato della madre (*Traustila di Bartolomeo*) col padre (*Vegennio il Senz'occhio*). Il Padre era un mercante e politicamente ben inserito nella [[Gilda dei Commercianti]] di [[Nova]] e, nonostante i suoi impegni, si è sempre dimostrato un genitore affettuoso e disponibile.
La madre, invece, è sempre stata contraria al matrimonio, e ha riversato questo suo malessere diventando tristemente noncurante di Kalys. 
Poco dopo i sedici anni del ragazzo, il padre morì in uno scontro tra il [[Comune di Nova]] e l'esercito personale di [[Prudenzio Columna]] nato da alcune nuove tasse che la città stava valutando di mettere nei confronti dei proprietari terrieri. 
La madre, in seguito alla morte del marito, portò via ogni cosa di valore e se ne andò con qualche uomo che Kalys non conosceva. 
Kalys inizia quindi a vivere per i [[Bassifondi di Nova|Bassifondi]] dove riesce a trovare impiego grazie alla [[Comunità dei Bassifondi]] che lo addestra, data la sua naturale agilità, ad essere un furfante. 
Questo, inizialmente, soddisfa Kalys che però si trova a dover fare cose moralmente discutibili per il bene della [[Comunità dei Bassifondi|Comunità]] e decide di lasciare. 
[[Diana Versabirra]], uno dei maggiori esponenti della [[Comunità dei Bassifondi]] vedendo il buon cuore e il talento in Kalys, lo raccomanda al padre [[Zaldak Versabirra]] che lo recluta nella [[Gilda degli Avventurieri]]. 
Qui Kalys riesce a conciliare la sua fama di gloria e di onore e la necessità di guadagnare due spiccioli, senza infangare gli insegnamenti del padre.

## Boli

Di ritorno da una missione nei pressi di [[Millepozzi]], Kalys si trova a percorrere un sentiero boschivo nei pressi dei [[Pendici]]. Lì, incontra [[Boli]], un piccolo [[Miconide|miconide]] rimasto senza il suo circolo. Kalys, sorpreso di vedere un piccolo da solo e allo scoperto, ricava un piccolo mantello dal suo, e lo aiuta a cercare i suoi simili.
Purtroppo, dopo un incontro con due banditi, che finisce con la loro morte, Kalys scopre la verità: Il circolo del [[Miconide|miconide]] è stato attaccato allo scopo di recuperare un enorme quantitativo di [[Corona Nera]], un fungo con il quale si crea una potente e popolare droga di nome [[Fiocco Nero]]. 
Seguendo le tracce dei banditi, Kalys scopre i resti degli altri [[Miconide|miconidi]] del circolo e, dopo una notte insonne, decide di dire al piccolo la verità. 
Il giovane [[Miconide|miconide]], senza più genitori, sovrano o circolo, si impaurisce e si dispera e, straziato, chiede a Kalys se può rimanere con lui.
Kalys accetta e, dato che il piccolo non aveva ancora un nome, lo nomina **[[Boli]]**. 
Da quel momento i due sono inseparabili e continuano a vivere avventure con la [[Gilda degli Avventurieri]]. 