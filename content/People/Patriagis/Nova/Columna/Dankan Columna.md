---
aliases:
  - Dankan
tags:
  - Eroe
  - RegnoPatriagis
Classe: Mago
Livello: "7"
Multiclasse: Monaco
Livello Multiclasse: "3"
---
![[Pasted image 20240912160336.png]]

Dankan veste con le bianche tuniche tradizionali della [[Fratellanza della Luce Solare]] ai quali, però, ha sostituito i bordi ricamati d'oro dei ricami in azzurro-[[Lapisma]], colore tipico del [[Consiglio Arcano di Patriagis]]. 

Sul petto sinistro porta fieramente la spilla della [[Gilda degli Avventurieri]].

Dankan è alto un metro e ottanta, ha un fisico asciutto e atletico. I suoi occhi sono verde oliva e ha i capelli lunghi e mossi di color bruno solitamente raccolti in una treccia. 
Sul suo corpo, eccetto che sul collo e sul volto, sono presenti una miriade di rune magiche tatuate con inchiostri arcani sul suo corpo. Gli inchiostri cangiano e cambiano colore in base alla luce e talvolta le rune si riarrangiano sul suo corpo secondo la volontà di Dankan.
Due rune con una calligrafia più grande sono tatuate sulle sue mani.

## Tatuaggi 

Nei suoi anni di studi, Dankan ha imparato ad utilizzare le rune sulle mani come *focus arcano*, e ad utilizzare il suo corpo come *libro di incantesimi*. Le rune incise sul suo corpo, inventate da Dankan, sono tatuate su di lui con un mix speciale di inchiostri da lui scoperto, che mantiene le proprietà magiche degli inchiostri utilizzati normalmente sui *libri di incantesimi* ma che riesce anche a rimanere fissato sulla sua pelle. 


## Biografia

Dankan nasce a [[Nova]], è figlio bastardo di [[Prudenzio Columna]] e una giovane prostituta dei [[Bassifondi di Nova]]. La madre muore durante il parto e il padre abbandona il figlio alla [[Comunità dei Bassifondi]]. 

Dankan vive nella [[Comunità dei Bassifondi]] fino agli otto anni quando un monaco della [[Fratellanza della Luce Solare]] proveniente dal Monastero di [[Sol]], la [[Casa del Tramonto]] gira i [[Bassifondi di Nova]] in cerca di giovani volenterosi a cambiare il proprio destino ed entrare in monastero. 

Dankan, che fino a quel momento aveva solo conosciuto la povertà dei [[Bassifondi di Nova|Bassifondi]], vivendo di aiuti forniti dalla [[Comunità dei Bassifondi]] e dal cibo regalato dalla sua sede, [[I Baffi del Gatto]], vede nel Monastero un modo di scappare da [[Nova]], vivere all'aria aperta e sul mare. Decide di lasciarsi tutto alle spalle e si reca quindi a [[Sol]].

Il Culto di [[Solis]] viene introdotto al ragazzo, che si dimostra subito un allievo abile, sia come abilità atletiche che intellettive. Raggiunti i diciotto anni, e terminato l'addestramento di base, la [[Fratellanza della Luce Solare]] lascia decidere il giovane se continuare l'addestramento monastico piuttosto che diventare uno scriba e fare ricerca scientifica e teologica.
Dankan decide, e ottiene grazie ad un permesso speciale, di proseguire entrambe le discipline. 

A ventidue anni, Dankan si stufa della vita di clausura monastica ed è fortemente interessato a proseguire gli studi sulla [[Scintilla]] e le sue applicazioni arcane. Senza pensarci due volte, lascia il monastero che lo ha cresciuto e torna a [[Nova]] dove, nel giro di cinque anni, si diploma  prima a pieni voti alla [[Scuola per Iniziati alle Arti Magiche di Nova]] e poi finisce in tempo record anche la [[Scuola di Specializzazione in Abiurazione di Nova]]. 

A ventisette anni, appena diplomato, gli viene offerta una posizione di ricerca all'[[Istituto Regio di Ricerca in Scintollogia di Nova]] che rifiuta. 

In quegli anni, infatti, conosce il resto delle persone che formeranno poi l'[[Orda d'Argento]] e, nel giro di tre anni, diventeranno il gruppo di avventurieri più famoso e importante di [[Patriagis]]. 

Dopo il successo accademico e poi quello con l'[[Orda d'Argento]], il padre [[Prudenzio Columna]] riconosce il figlio come legittimo. Dankan, seppur riluttante, decide di accettare il cognome del padre per beneficiare dei soldi, delle strutture e del potere della famiglia. 

Tra [[Prudenzio Columna|Prudenzio]] e Dankan non correrà mai buon sangue. 

Dankan viene poi nominato consulente del [[Consiglio Arcano di Patriagis]]. 