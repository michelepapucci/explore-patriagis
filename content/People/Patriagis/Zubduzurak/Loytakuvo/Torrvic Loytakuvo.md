---
aliases:
  - Torrvic Trovapietre
  - Torrvic
Razza: "[[Nani|Nano]]"
tags:
  - Zubduzurak
  - Nova
  - Patriagis
  - RegnoPatriagis
---
Torrvic è celebre per essere stato colui che ha scoperto il [[Lapisma]] lavorato nei resti dei [[Nifilim]] e per aver fondato la [[Gilda degli Archeologi]]. 

## Biografia

Torrvic nasce nel 511 A.P. a [[Zubduzurak]]. Vive lì la sua infanzia dove, figlio di un sacerdote del [[Zurakenkultii]] è istruito nelle arti clericali, che, nel suo caso, diventano il canto e la scultura. 
A circa sessantanni decide di lasciare [[Zubduzurak]] e di recarsi a [[Lerikto]], nel [[Regno di Patriagis]], dove frequenta la [[Scuola per Iniziati alle Arti Magiche di Lerikto]]. 
Qui, apprende le basi del controllo della [[Scintilla]] ma, soprattutto, si appassiona alla Storia della [[Scintilla]] e dei suoi usi. 
Si trasferisce quindi a [[Nova]] per frequentare uno dei corsi dell'[[Istituto Superiore di Scintollogia di Nova]]. Si laurea a pieni voti con una tesi sull'uso della [[Scintilla]] da parte dei [[Nifilim]]. 
Gli viene, poco dopo, offerta una posizione di ricerca al [[Consiglio Arcano di Patriagis]] che Torrvic accetta. 
A 111 anni, nel [[Storia della Penisola di Patriagis#622|622]] in una spedizione ad [[Archealbero]], rinviene un artefatto [[Nifilim]] dal quale riesce ad estrarre alcuni frammenti di una pietra, che fino a quel momento era chiamata *Pietra Azzurra*, a causa del flebile colore che emana. 
Grazie ai suoi studi, Torrvic intuì che quella pietra alimentava gli strumenti [[Nifilim]] utilizzando la [[Scintilla]]. Fu il primo inoltre a intuire che le *Pietre Azzurre* [[Nifilim]] erano diverse da quelle che si trovavano in natura, in venature sotterranee: erano levigate e lavorate, non solo all'esterno, ma nella loro stessa composizione cristallina.
Torrvic riuscì ad incantare la *Pietra Azzurra* e, capendone il potenziale, iniziò una grande operazione di scavi sia ad [[Archealbero]] sia a [[Nova]]. 
In seguito, Torrvic nominò quella pietra [[Lapisma|Jaretkuvo]] *Pietra dei Giganti*, ma in Comune divenne conosciuta come [[Lapisma]]. Torrvic poi fondò la [[Gilda degli Archeologi]] e sia lui che la Gilda si arricchirono molto grazie alla vendita del [[Lapisma]], che divenne il fulcro di un cambiamento tecnologico e culturale epocale. Il [[Regno di Zubduzurak]] nominò Torrvic capo di un nuovo Clan: [[Loytakuvo]] (Dal [[Nanesco]] *Trovapietre*). 
Nonostante la grande quantità di profitti, Torrvic lasciò la Gilda da lui fondata ad autogestirsi e si ritirò a vita privata, continuando il suo lavoro di ricercatore al [[Consiglio Arcano di Patriagis]], dove gli fu offerta la cattedra di *Storia della Scintollogia* all'i[[Istituto Superiore di Scintollogia di Nova]]. 

