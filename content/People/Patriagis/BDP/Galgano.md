"Generale" della [[BDP]], è un warlock della spada. 


## Background

> [!book] Dal Diario di Galgano
> Sono nato fuori da [[Nova]], in un paese chiamato [[Millepozzi]]. I miei genitori lavoravano il cuoio in una delle tante concerie cittadine. Fin da bambino sentivo una voce che mi parlava, contrariamente ad altre storie simili, io non sentivo cose strane o violente, la voce semplicemente mi suggeriva cosa dire per farmi degli amici o per uscire da delle situazioni peggiori. Pensavo che la avessero tutti e che fosse una cosa normale. Quando finalmente saltò fuori in una conversazione i miei amici mi dettero del pazzo e i miei lo vennero a sapere. Dissi loro che ero serio e che non ero pazzo e da lì mi fecero vedere da ogni sorta di dottore o mago per curarmi. Quando fallirono, passarono ai chierici o cultisti in cerca di esorcizzare il mio male. Nessuno ci riuscì.
> 
> Una cosa però riuscirono a fare: mi convinsero che ero un pazzo e ogni volta che sentivo la voce la ignoravo o facevo il contrario di quello che mi diceva, e vissi ai margini della società fino all'età di diciotto anni.
> 
> Una notte però, preso dagli incubi, sentii di nuovo la sua voce che mi diceva qualcosa di strano, di nuovo: *"Se vuoi scoprire chi sono, vienimi a trovare, a Nord, nei boschi"*. Era la prima volta che mi invitava da qualche parte. Corsi per kilometri, finché non arrivai sudato in una strana parte del bosco, dove mi ritrovai  di fronte ad un enorme macigno al centro di una radura. In alto, in cima al masso, una strana spada arrugginita era inserita storta nella roccia. 
> 
> "*In pochi riescono ad udirmi, giovane Galgano.*" mi disse "*Mi dispiace che la mia voce ti abbia recato tanti problemi, ma non volevo rivelarmi finché tu non fossi stato pronto. Il mio nome è **[[Ferrearima]]** e sono lo spirito che è intrappolato nella lama davanti ai tuoi occhi.*"
> "*Posso darti la forza di combattere e farti un nome, darti il potere della tua rivalsa, potrai dimostrare a tutti ciò che vali. In cambio, ti chiedo solo di lavorare e studiare per me, e di trovare un modo di estrarre la lama da questa roccia, di liberarmi.*"
> 
> Dopo tutto quel tempo, quegli anni, passati a sentire la voce, dopo che la mia vita era caduta in rovina, e schifando la vita da conciaio che avrei fatto a [[Millepozzi]] dove tutti mi consideravano un matto, decisi di accettare questa proposta.
> 
> Con questo nuovo potere in mano, mi recai subito a [[Nova]], la capitale del Regno, a poche ore da [[Millepozzi]]. Lì iniziai a far fruttare i miei nuovi poteri magici, inizialmente provai ad usarli per giocare d'azzardo, ma purtroppo, fui presto beccato e fui cacciato da ogni bisca della città. 
> 
> Provai quindi ad entrare in uno dei corsi del [[Consiglio Arcano di Patriagis]], sotto consiglio della Voce, là avrei avuto un tetto, dei soldi e la possibilità di studiare un modo di rompere la maledizione. Ma non mi vollero, dissero che avevo troppe lacune di base per far parte dei loro ranghi, anche quelli più bassi. E che i miei poteri da Warlock non erano ben visti. 
> 
> Sconfitto e disprezzato, decisi di farla finita. Mi recai in un posto buio nei [[Bassifondi di Nova|Bassifondi]] e legai una corda ad una grondaia che mi sembrava resistente. Poco prima della fine, un uomo, scortato da vari ratti e topi, corse in mio soccorso: incontrai [[Cianciaratti]]. 
> 
> [[Cianciaratti]] mi disse che i suoi topi avevano visto cosa stavo per fare e lo hanno chiamato e lui, pur non conoscendomi, era corso da me. Decisi di raccontargli tutto, e lui ascoltò, in silenzio, condividendo il mio dolore. Infine, mi disse che se avrei voluto farla finita potevo farlo, non me lo avrebbe impedito, ma che aveva una proposta per me. Mi disse che il suo capo, [[Tracco (Il Pissero)|Tracco]], il capo di una banda locale, avrebbe sicuramente apprezzato i miei talenti e mi avrebbe dato un lavoro, uno scopo e un tetto. Inoltre, mi disse che avrei avuto anche i mezzi della banda e tutta la libertà necessaria, per indagare la maledizione, avessi voluto farlo. Capendo che mi stavo inserendo nella criminalità organizzata, decisi che se il mondo "civile" non mi voleva, tanto valeva dare una chance alla [[BDP]].
> 
> Fui presentato a [[Tracco (Il Pissero)|Tracco]] che mi accolse come un padre, e piano piano mi inserirono nei meccanismi della banda. Oltre a coltivare le mie abilità magiche con [[Cianciaratti]] e [[Pinaccia]] uno straordinario Artificiere, [[Tracco (Il Pissero)|Tracco]] mi insegnò l'arte della spada e imparai a sfruttare i poteri donatemi da [[Ferrearima]], con i quali riuscivo ad evocare e brandire armi fatte di pura magia. 
> 
> In cinque anni ho aiutato molto all'espansione della [[BDP]], e sono diventato un Capitano della banda, lavorando sotto diretto controllo di [[Tracco (Il Pissero)|Tracco]]. Nel frattempo, ho scoperto qualcosa di più su Ferrearima, anche se nei libri di storia non c'è traccia di quel luogo o di come sia stato imprigionato lì. 
> 
> Per estrarre la spada e liberarlo è necessario effettuare un rituale particolare di cui i dettagli però ancora mi sfuggono. 

