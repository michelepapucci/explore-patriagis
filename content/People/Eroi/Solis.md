---
tags:
  - Patriagis
  - Eroe
---
Durante l’epidemia della [[Febbre Indaco]], una giovane [[Halfling]], il cui nome è perduto, iniziò a viaggiare per Patriagis. Lei credeva che l'unico modo di guarire dalla [[Febbre Indaco|terribile pestilenza]] era affidarsi alla luce solare e al giovamento che essa portava. 
La giovane proveniva dal sud di Patriagis, probabilmente dalle campagne intorno a [[Thurii]], dove riti religiosi legati al Sole erano spesso praticati, specialmente nelle realtà contadine, dove si pregava il corpo celeste per avere buoni raccolti e climi miti. 
La fede dell'halfling era però totale e assoluta e la spinse a iniziare a predicare vagabondando di città in città per la penisola. 

Durante i suoi pellegrinaggi, le sono stati attribuiti diversi miracoli di guarigione, e la gente iniziò a chiamarla Solis, dall'antico termine [[Nifilim]] per ‘Sole’.

Nei dieci anni in cui ha operato, Solis ha guarito decine di centinaia di persone per tutta Patriagis, reclutando schiere di pellegrini a cui insegnava come incanalare le energie del sole per curare i malati. Purtroppo, Solis infine contrasse la [[Febbre Indaco|febbre indaco]] in una forma molto grave, e nonostante i tentativi dei suoi pellegrini di curarla, alla fine perì. Questo non fece altro che cementare la sua figura di martire e, intorno al suo nome, nacque un [[Ordine dei Pellegrini di Solis|culto]] con lo scopo di divulgare e portare avanti i suoi insegnamenti. 
