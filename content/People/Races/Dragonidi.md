I Dragonidi sono creature misteriose e inconcepibili, le cui fattezze sono simili a quelle di antiche creature ormai estinte: i Draghi. 
Come queste creature siano comparse su Patriagis è un mistero. Tuttavia, ancora oggi, in eccezionali e rari casi, capita che da coppie di altri umanoidi, come umani o mezzelfi, talvolta nasca un Dragonide. 
Il loro antico nome, *Draconi-facti*, è ancora in uso, specie nelle regioni a sud della penisola. I Dragonidi hanno scaglie di colori brillanti e uniformi, che vanno dal rosso, al bianco, al verde e all'oro. Al contrario dei loro estinti antenati, sono privi di ali o di code.

## Vita e Società

I Dragonidi sono una razza rara e misteriosa, guardata con estremo rispetto e, a volte, timore. In antichità, molti Dragonidi venivano adorati come sacerdoti e sciamani, e, nei luoghi più remoti della penisola, questi umanoidi sono ancora trattati con venerazione, e il loro arrivo è visto come il centro di speculazioni superstiziose. 
Ad oggi, i Dragonidi vivono in piccoli clan e sono totalmente leali ad essi. Il benessere del clan viene prima di tutto, perché solo uniti possono attraversare le difficoltà del mondo. I Clan basano tutto sull'onore che ogni membro porta ad esso, e sono spesso strutturati in una maniera gerarchica e rigida.

## Riproduzione e Magia

I Dragonidi sono privi di genere sessuale, e la loro riproduzione avviene quando un individuo depone un uovo. Durante la loro vita, i Dragonidi producano uno, massimo due uova, che per schiudersi devono essere esposte a fonti magiche naturali estremamente potenti. 
Queste sono zone dove la Trama sembra essere particolarmente forte e selvaggia. Proprio a causa dell’eccessiva natura magica necessaria, queste fonti si trovano spesso in luoghi disabitati e lontani dalla civilizzazione, come antiche foreste, a largo negli oceani o nelle grotte più profonde di catene montuose.  
Le uova inizialmente hanno l’aspetto di rocce, e, man mano che vengono esposte a concentrazioni di Trama, il guscio diventa sempre più fragile, finché il neonato non riesce a romperlo e ad uscire. Si dice che la particolare fonte a cui un uovo è esposto possa determinare alcune caratteristiche del Dragonide che nascerà. 
Non è raro che al momento della deposizione di un nuovo uovo, il clan organizzi delle spedizioni per permettere al Dragonide di far nascere il piccolo in tutta sicurezza. Solitamente, i clan storici, conoscono l’ubicazione di alcune di queste fonti, che tengono segrete e che proteggono allo scopo di garantire un futuro al per la loro specie. 
Un’altro degli effetti dell’esposizione di queste uova a forti concentrazioni di Trama, è che il neonato Dragonide, crescendo, manifesti poteri magici da Stregone.