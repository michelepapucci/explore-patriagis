---
aliases:
  - elfo
  - elfi
  - Elfo
  - Elfico
  - elfico
  - Elfica
  - elfica
  - Elfiche
  - elfiche
  - elfa
  - Elfa
tags:
  - Razza
  - WIP
---
Gli elfi sono creature dalla natura magica con una forte connessione alla natura. Essi rappresentano le forze naturali sia nella loro bellezza, sia nella loro forza e resilienza. Solitamente amano la bellezza e la natura, l’arte e l’artigianato, la musica e la poesia. 
Gli elfi hanno solamente dei tratti fini e graziosi, e sono solitamente giudicati come molto attraenti. Sono più magri e slanciati degli umani e hanno la pelle che va dal bronzo, al bianco marmoreo;  i capelli sono solitamente verdi, castani o grigi, tendenti al blu. 
Gli elfi sono creature longeve, e possono vivere fino ai 700-800 anni. 

## Rari e dimenticati

Gli elfi di Patriagis sono ormai un numero veramente ristretto, e vivono agli estremi della società: o, grazie alla loro longevità, hanno accumulato innumerevoli ricchezze e possono permettersi una vita di agio in grandi centri abitati, dove vivono di politica e arte, o sono poveri e isolati, vivendo in piccole comunità, quasi familiari, nascosti nei boschi. 

Le cause della quasi estinzione elfica sono molteplici:  in primis gli elfi sono fertili per un periodo molto ristretto della loro vita, con una gravidanza molto più lunga e a rischio rispetto a quella umana; in secondo luogo, durante la [[Guerra dei due Regni]], tra il [[Regno dell'Ovest]], composto principalmente da [[Umani|umani]], e il [[Regno dell’Alba]], composto principalmente da elfi, entrambe le fazioni subirono un numero di perdite altissimo. Questo ha però, in proporzione, colpito più gli Elfi della nazione, che a causa dei loro limiti fisiologici non sono riusciti a riprodursi con la stessa velocità degli umani; infine, con la successiva pace e fondazione del [[Regno di Patriagis]], molti elfi e [[Umani]] hanno iniziato a vivere insieme e a ibridarsi, e gli elfi di sangue puro sono quasi del tutto scomparsi. 

La maggior parte degli elfi purosangue contemporanei, che non facciano parte di famiglie ben note per la loro purezza di sangue, è all'oscuro del loro retaggio, e vivono nella convinzione di essere mezzelfi, come la maggior parte della popolazione. 

Verso le famiglie di elfi purosangue c’è un forte scetticismo da parte della società: rimarcare il fatto di essere elfi puri, è visto come un atto di spocchioso e figlio di un doloroso passato fatto di guerra e sangue. Non a caso molti elfi che si danno alla politica nella nazione devono costantemente difendersi da accuse di essere elitari e razzisti.