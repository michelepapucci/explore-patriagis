---
aliases:
  - tiarna
  - Tiarna
  - Signori dei Cani
  - Draugdor
Comune: Signori dei Cani
Elfico: Draugdor
---
 
I Tiarna na madraí sono un popolo discendente dagli gnomi delle foreste. Prima ancora della formazione degli antichi regni di Patriagis, il popolo abitava le valli erbose e le colline del centro della penisola. Esperti cacciatori e agricoltori, i Signori dei cani, così conosciuti nella lingua comune, prendono questo nome dalla loro soprannaturale condivisione della vita con le bestie che da secoli e secoli convivono con loro, i [[Madranam]]. 

Vivono la vita secondo le loro antiche tradizioni, in villaggi di legno e pietre. Ogni Villaggio è composto da un o più clan familiari i cui capofamiglia eleggono un capo villaggio. I capi villaggio dei Tiarna eleggono il loro re, che è una carica che dura a vita.. 

I Tiarna fanno parte dei Popoli Liberi di Patriagis, un'alleanza stipulata tra tutti i popoli indigeni della penisola che non fanno parte del Regno di Patriagis. L’alleanza è nata per ottenere un deterrente militare con il quale trattare con il Regno che continuava ad espandersi. Sono riusciti ad ottenere garanzie e accordi commerciali con il Regno, che ha riconosciuto il loro status di indipendenza e ha garantito la proprietà dei loro territori. 
Sono un popolo pacifico ma che sa difendere i propri confini. I loro cavalieri combattono a cavallo dei loro Madranam, e sono temuti dai goblin e dagli orchi delle valli, e dalle arpie delle montagne, che di rado ormai si avventurano nei territori dei Signori. 

## La vita con i Madranam

Sebbene non si sappia l’origine di questi [[Madranam|cani]], alcune leggende sostengono che mentre gli umani addomesticavano i lupi, alcuni gnomi delle foreste incominciarono ad addomesticare i meta-lupi, cugini più grandi e possenti dei famosi canidi. Questo è risultato in una razza molto grande, più di cani e lupi, e pesante. Inoltre la selezione della prole in questa razza ha portato a degli esemplari di animali estremamente intelligenti ed empatici.

I [[Madranam]] sono alti circa 120 - 140 cm al garrese, ed è lungo da coda a testa circa 200 cm e pesano tra i 90 e 130 kg.
Il loro pelo può variare dal bianco al maculato marrone, anche se la versione più comune è quella maculata o dal pelo scuro. È un animale estremamente espressivo ed empatico, i Tiarna infatti riescono naturalmente ad intuire complessi messaggi veicolati dalle espressioni, e dal linguaggio del corpo degli animali, con i quali sostanzialmente riescono effettivamente a parlare senza l’uso della magia. 

Sono centrali nella vita dei Tiarna e sono visti come un'estensione vera e propria di sé stessi. Condividono con essi uno speciale legame e ogni momento della propria vita.  Ad ogni Tiarna viene affidato il primo [[Madranam]] personale alla prima festa d’estate dopo i diciotto anni, in una cerimonia pubblica tenuta al villaggio. 
I Madranam hanno una longevità estremamente alta per un canide, arrivando a vivere tra i 60 e gli 80 anni.  Data la longevità dei Signori dei cani, spesso vengono individuate le fasi della vita di un membro della società dal numero di cani che ha già avuto, considerando giovani le persone che sono ancora al primo o al secondo cane, e sagge e anziane le altre. 
I Madranam sono una società nella società, infatti, nei villaggi questi animali non sono allevati nel senso stretto del termine. I Madranam godono di totale libertà, anche se la loro fedeltà li porta a condividere la maggior parte del tempo con i loro Tiarna. Nonostante questo, sono molto sociali tra di loro, e non è raro che si allontanino in gruppo per cacciare, giocare, e riprodursi. La riproduzione di questi animali è completamente spontanea, ma, avendo una vita così longeva, rispetto ai normali canidi hanno un ritmo di riproduzione più simile a quello umano. I Madranam di sesso femminile infatti solitamente hanno due, tre cuccioli in tutta la loro vita e non hanno cucciolate numerose, ma solitamente di uno massimo due esemplari. Inoltre, per qualche assurda ed eccezionale coincidenza, sembra che Tiarna e Madranam si riproducono con un ritmo che fa sì che la popolazione di Madranam e quella di Tiarna in un villaggio sia la stessa. Infatti ogni Signore dei cani ha, in ogni momento della sua vita, uno e soltanto un cane, e nessun cane è lasciato mai senza un Tiarna ad occuparsi di lui. In molti hanno provato a studiare questa fenomeno sincronico, senza però capirne le radici. 

## Piccoli ma temibili

Più alti degli gnomi, e alti più o meno come dei nani, i Tiarna sono creature estremamente fiere e temibili. Nella penisola sono conosciuti come abili guerrieri e tremendamente saggi, e perciò sono rispettati Sono anche visti con timore, data la loro fama di essere selvaggi e tribali. Nonostante vivano in villaggi e in una società gerarchicamente strutturata ed estremamente avanzata, sono visti come un popolo retrogrado e poco avanzato. 

La loro carnagione va dal pallido all'olivastro, mentre i loro capelli sono solitamente in colorazioni che vanno dal castano-chiaro, al biondo fino al più comune rosso. Il rosso più comune però non è un classico color carota, ma è più scuro, come le foglie d’acero in autunno. 

Date le loro mansioni principalmente contadine o di caccia, sono solitamente ben proporzionati per la loro altezza, atletici ed in forma.   

## Rapporti con le società vicine

I territori dei Tiarna sono la valle a nord di Nova, conosciuta in comune come Piana Marittima, proprio perché si estende lungo la costa. La piana andando verso est diventa pian piano collina e poi rapidamente montagna in quanto si accosta verso i Pendici, la catena montuosa che taglia la penisola, separando est e ovest. 

Fin da sempre quindi la loro società si è scontrata sia con il regno di Patriagis, trovandosi così vicini alla loro capitale. Da quando è stato istituito l’accordo con i Popoli Liberi, i rapporti tra i Tiarna e il Regno sono stati pacifici e di mutuo rispetto. Il Regno commercia spesso con i Tiarna per i loro eccellenti beni alimentari, come grano, riso e verdure, e le loro pregiate lavorazioni casearie. I Tiarna comprano principalmente beni tecnologici a base di Lapisma, poiché dal punto di vista dei beni di prima necessità sono completamente indipendenti.

![[Tiarna.png]]

## Caratteristiche

**Tipo di Creatura**. Sei un umanoide.  
**Dimensione**. Taglia media.   
**Velocità**. 7.5 metri.  
**Bonus abilità**. +2 a piacere. +1 a piacere.   
**Età**. I Tiarna raggiungono la maturità alla stessa età degli umani, possono vivere fino a 250-300 anni.   
**Cavaliere esperto**. I Tiarna vivono in comunità con i loro cani, i Madranam e vengono addestrati a cavalcare queste enormi creature fin da piccoli. A cavallo di un Madranam ottieni i seguenti benefici:   
- Hai vantaggio ai tiri per colpire per attacchi corpo a corpo contro bersagli non a cavallo, che sono di taglia media o inferiore;  
- Puoi forzare un attacco diretto al tuo Madranam verso di te;  
- Se il tuo Madranam è soggetto ad un effetto che gli farebbe prendere metà del danno se supera un tiro salvezza su destrezza, prende invece zero danni se lo supera e solo metà danni se fallisce.   
 **Parlare con le creature**. Attraverso suoni e gesti puoi comunicare semplici idee con creature piccole o più piccole. Inoltre sei in grado di comunicare completamente con un Madranam e di comprendere i suoi pensieri e le sue idee.   
**Linguaggi**. Parli comune, Gaelgem e un linguaggio a scelta.   

---
***Etimologia***. Dal Sindarin. [*Draug*](https://www.elfdict.com/wt/513430) Cane / Lupo + [*-dor*](https://www.elfdict.com/wt/513338) Signore / Re