---
aliases:
  - Dragonide
  - dragonide
  - dragonidi
  - draconi-facti
  - Angonothlir
  - angonothlir
tags:
  - Razza
Nifilim: Draconi-facti
Elfico: Angonothlir
Nanesco: Jarletzylum
Età: Maturano in 15 anni. Vivono fino a circa 80 anni.
---
I dragonidi sono creature misteriose e inconcepibili, le cui fattezze sono simili a quelle di antiche creature ormai estinte: i [[Drago|draghi]]. 
Come queste creature siano comparse su [[Patriagis]] è un mistero. Tuttavia, ancora oggi, in eccezionali e rari casi, capita che da coppie di altri umanoidi, come [[Umani|umani]] o [[Mezzelfi|mezzelfi]], talvolta nasca un dragonide. 
Il loro antico nome, *Draconi-facti*, è ancora in uso, specie nelle regioni a sud della penisola. I Dragonidi hanno scaglie di colori brillanti e uniformi, che vanno dal rosso, al bianco, al verde e all'oro. Al contrario dei loro [[Drago|estinti antenati]], sono privi di ali o di code.

## Vita e Società

I dragonidi sono una razza rara e misteriosa, guardata con estremo rispetto e, a volte, timore. In antichità, molti Dragonidi venivano adorati come sacerdoti e sciamani, e, nei luoghi più remoti della penisola, questi umanoidi sono ancora trattati con venerazione, e il loro arrivo è visto come il centro di speculazioni superstiziose. 

Ad oggi, i dragonidi vivono solitamente in piccoli [[Clan di Dragonidi|clan]] e sono totalmente leali ad essi. Il benessere del clan viene prima di tutto, perché solo uniti possono attraversare le difficoltà del mondo. I Clan basano tutto sull'onore che ogni membro porta ad esso, e sono spesso strutturati in una maniera gerarchica e rigida.

## Riproduzione e Scintilla

I dragonidi sono privi di genere sessuale, e la loro riproduzione avviene quando un individuo depone un uovo. Durante la loro vita, i dragonidi producono uno, massimo due uova, che, per schiudersi, devono essere esposte a fonti di [[Scintilla]] naturali estremamente potenti, chiamate [[Fonti di Scintilla]].  Queste sono zone dove la [[Scintilla]] sembra essere particolarmente forte e selvaggia. 

Proprio a causa della forza e degli effetti che la [[Scintilla]] ha sulla natura e le sue forme di vita, queste fonti si trovano spesso in luoghi disabitati e lontani dalla civilizzazione, come antiche foreste, a largo negli oceani o nelle grotte più profonde di catene montuose.  

Le uova inizialmente hanno l’aspetto di rocce, e, man mano che vengono esposte a concentrazioni di [[Scintilla]], il guscio diventa sempre più fragile, finché il neonato non riesce a romperlo e ad uscire. Si dice che la particolare fonte a cui un uovo è esposto possa determinare alcune caratteristiche del dragonide che nascerà, come il suo colore e l'elemento che è in grado di dominare. 

Non è raro che dopo la deposizione di un nuovo uovo, il [[Clan di Dragonidi|clan]] organizzi delle spedizioni per permettere al dragonide di far nascere il piccolo in tutta sicurezza. Solitamente, i clan storici, conoscono l’ubicazione di alcune di queste fonti, che tengono segrete e che proteggono allo scopo di garantire un futuro al per la loro specie. 

Un’altro degli effetti dell’esposizione di queste uova a forti concentrazioni di [[Scintilla]], è che il neonato dragonide, crescendo, manifesti poteri magici da Stregone.

---
***Etimologia***: 
- In [[Nifilim]]: dal latino *draconi* Drago e *factum* Creatura; 
- In [[Elfico]]: dal Quenya [*ango*](https://www.elfdict.com/wt/250082) Drago + dal Sindarin [*nothlir*](https://www.elfdict.com/wt/518769) + Popolo/Persone; 
- In [[Nanesco]]: dal Nanesco *Jarlet* Drago + *Zylum* Anima; 