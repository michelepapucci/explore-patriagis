Gli spiriti di Patriagis sono creature non-morte, che nascono quando una creatura con un’anima muore nel raggio di influenza di un Anima Maggiore. 
Quando questo accade, è abbastanza comune che l’Anima Maggiore, trasformi l’anima morente in uno spirito al suo servizio. 

Alcuni esempi sono gli Spiriti del Bosco al servizio di Driadi, o i Kelpie al servizio delle Nix. 
Durante il processo di trasformazione in spirito è comune che l’Anima Maggiore decida di far perdere la memoria alla creatura sul suo passato. Nonostante questo, solitamente lo spirito mantiene le capacità che aveva in vita, le conoscenze delle lingue, e l’allineamento.  Il rapporto tra l’Anima Maggiore e lo spirito può essere di varia natura, in alcuni casi è armonioso, e non c’è controllo o soggezione, in altri, specialmente nel caso di Anime di allineamento malvagio, spesso si soggioga l’anima del morto al proprio volere. 

## Spiriti all'avventura!
Mentre l’Anima Maggiore, seppur più potente, è legata ad un luogo che è solitamente un territorio abbastanza piccolo, gli spiriti non lo sono. Questo fa sì che vengano impiegati per inviare messaggi, per spaventare o soggiogare gli insediamenti vicini, o per raccogliere doni.
A volte però, l’Anima Maggiore può inviare lo spirito in missioni che richiedono più tempo o che sono geograficamente più lontane. 
Inoltre, nel caso nel quale l’Anima Maggiore venisse distrutta, lo spirito sarebbe libero da ogni vincolo. Ci sono storie che girano su spiriti che, persa la loro casa, girovagano il mondo in cerca di uno scopo o dei propri ricordi. 

## Caratteristiche
**Tipo di Creatura**: Sei un umanoide.
**Età**: Lo spirito è tecnicamente immortale. Finché è vincolato ad un Anima Maggiore, essa può decidere di bandirlo o liberare la sua anima, altrimenti, è costretto a girovagare per il mondo finché non viene distrutto o finché non trova un modo di raggiungere il Piano Astrale. 
**Taglia**: La tua taglia è media o piccola, secondo la taglia della creatura che era in vita. 
**Bonus abilità**. +2 ad una caratteristica a scelta e +1 ad un’altra caratteristica a scelta. 
**Velocità**: La tua velocità è di 9m.
**Scurovisione**: Puoi vedere nella luce soffusa entro 18m come se fosse luminoso e puoi vedere nell'oscurità entro 18m in scale di grigio. 
**Natura Incorporea**: Sei in grado di trasformarti in uno stato incorporeo nel quale il tuo corpo ha la consistenza di un ombra fumosa. Con un’azione bonus, puoi renderti amorfo e incorporeo, come il fumo. Tutto ciò che trasporti o hai equipaggiato è anch'esso incorporeo finché è sulla tua persona. Finché sei in questa forma, il tuo movimento è ridotto della metà, hai vantaggio su tutte le prove di Destrezza (Furtività), gli attacchi verso di te sono fatti con svantaggio, non puoi essere afferrato e sei immune alla condizione di prono, puoi inoltre muoverti attraverso spazi di pochi centimetri. Puoi mantenere questa forma incorporea per un minuto, e puoi interromperla in qualsiasi momento come azione gratuita. Se fai un attacco o lanci un incantesimo, torni immediatamente nella tua forma corporea. Se torni in una forma corporea in uno spazio che è troppo piccolo per accomodare le tue dimensioni, sei forzatamente eiettato nello spazio più vicino non occupato e subisci 1d10 danni da forza per ogni 1.5m che viaggi mentre vieni eiettato. Puoi usare questo tratto un numero di volte pari al tuo bonus di competenza. Ottieni tutti gli usi spesi alla fine di un riposo lungo.
**Possessione Spiritica**: Puoi temporaneamente staccare la tua anima per controllare i movimenti di un oggetto di qualcun altro. Con un azione, puoi scegliere come bersaglio una creatura o un oggetto che non è trasportato o indossato entro 18m da te. Se bersagli un oggetto, puoi muovere l’oggetto di 4,5m in una direzione a tua scelta o lanciarlo in una linea retta. L’oggetto viene lanciato per 18m e se è in direzione di una creatura questa deve fare un tiro salvezza su Destrezza. Se fallisce, l’oggetto smette di muoversi e sia l’oggetto che la creatura subiscono 3d8 danni contundenti. 
Se bersagli una creatura, la creatura deve fare un tiro salvezza su saggezza  (CD 8 + Wis o Car + Competenza). Se fallisce, inizia subito a muoversi per metà del suo movimento in una linea retta in una direzione da te scelta. Durante questo movimento la creatura subisce attacchi di opportunità e fallisce volontariamente ogni tiro di salvezza. 
Puoi usare questo tratto un numero di volte pari al tuo bonus di competenza, e ottieni tutti gli usi spesi al termine di un riposo lungo. 
**Resilienza Non-Morta**: La tua natura di non-morto ti garantisce una serie di benefici:
- Non hai bisogno di mangiare, bere o respirare;
- Sei immune alle malattie e hai resistenza ai danni necrotici;
- Hai vantaggio ai tiri di salvezza contro la morte.
- Non hai bisogno di dormire e non puoi essere magicamente addormentato, puoi ottenere i benefici di un riposo lungo rimanendo immobile per quattro ore, durante le quali rimani cosciente;