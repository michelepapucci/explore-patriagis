I nani dei cieli sono la più giovane tra le sottospecie dei Nani. Nascono da un mutamento avvenuto ai Nani di [[Mornidin]] dopo che hanno iniziato a vivere tra i cieli. La vita sul picco, li ha portati ad essere meno resilienti dei nani delle montagne e delle colline, sono diventati più snelli e hanno però sviluppato delle ali angeliche che permettono loro di volare. 

Questi Nani sono completamente si sono volontariamente tagliati fuori dalla vita sulla terra e, per farlo, hanno dovuto sviluppare diverse capacità per diventare autosufficienti. Sono riusciti a selezionare specie di cereali e verdure che crescessero a quelle altitudini nei poveri terreni dei terrazzamenti della montagna. Inoltre, con loro sono anche evolute nuove specie di pollame e di suino, che si sono adattati alla vita in cielo.

![[Pasted image 20240515104316.png]]

## La vita su Mornidin
La loro Montagna, [[Mornidin]], che dà il nome anche al clan regnante e alla loro nazione, è tutto per questi Nani. Amano la visione della montagna che solca i cieli, così come amano le sue grotte dove le vene di [[Lapismatum]] pulsano di luce per tenere sollevata la loro casa.  

Gli edifici arroccati sulla montagna sono solitamente a scopi lavorativi, principalmente allevamento e agricoltura, il grosso della vita avviene nel complesso sistema di grotte, corridoi e stanze scavate nella montagna. Lo stile architettonico è uno stile classico, ma molto decorato, una sorta di stile corinzio. L’interno è arredato quasi tutto in marmo e granito, e viene fatto ampio sfoggio delle pietre preziose e colorate di cui la montagna è ricca. 

All'interno delle grotte, a causa della posizione, e dal continuo incantesimo volare emesso dalla montagna, vi è spesso un forte vento, che passando attraverso la moltitudini di fori all'esterno e di gallerie, la suona creando un caratteristico suono che ricorda un corno, ha un timbro gutturale e negli anni, le gallerie sono state ritoccate e hanno forme e dimensioni diverse proprio per intonare la montagna. Infatti quando il vento passa attraverso le gallerie, il suono della montagna è sempre melodico e intonato. 

La Montagna è considerata una vera e propria divinità da parte dei Nani, che da loro vitto e alloggio e per tanto viene trattata con estrema cura. Proprio per questo molto della loro cultura e società si basa proprio sul culto della montagna, che è fatto di riti religiosi e di offerte, che solitamente servono a mantenere i Volanti, ovvero quei nani dei cieli, solitamente maghi o chierici, che si occupano costantemente di controllare lo stato dell’incantesimo e delle vene di [[Lapismatum]], di rinnovarlo quando serve, e di controllare il percorso della Montagna.

## Rapporti con le società vicine
La montagna, pur non avendo un luogo stazionario di riferimento, solitamente si nasconde sopra alle vette dell’[[Alto Muro]], luogo di origine di [[Mornidin]]. 

Nonostante la vicinanza ai cugini nani di [[Zubduzurak]], i Nani dei cieli si tengono ben lontani dal rivelare la loro posizione. 

Nonostante il periodo di relativa pace a [[Patriagis]], sono ancora estremamente scettici delle persone che vivono sulla terraferma e, con gli anni, questa sensazione non ha fatto altro che peggiorare. 

I Nani di Mornidin, considerano la maggior parte della popolazione terrestre brutale e incline alla violenza.

Su Mornidin, infatti, ogni conflitto viene mediato con la diplomazia e la discussione e la violenza viene utilizzata solo per difesa personale. 

La violenza verso un altro cittadino o anche un terrestre è vista come un tradimento verso i valori della nazione ed è punita in maniera estremamente severa. 

Nonostante questo allineamento di valori con La chiesa del [[Dogma]] i Nani di Mornidin sono estremamente critici nei confronti di questa religione, che trovano profondamente ipocrita. 

La segretezza della propria esistenza è quindi un fattore di estrema importanza per questi Nani. Fortunatamente, assomigliando molto ai cugini terrestri, non è raro che questi si avventurino su Patriagis, nascondendo le proprie ali, piegate sulla schiena. È, anzi, vista come una pratica importante da parte della società, poiché serve a controllare e a commerciare con i terrestri.

