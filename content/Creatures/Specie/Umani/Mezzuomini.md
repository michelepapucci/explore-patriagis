---
aliases:
  - Mezzuomo
  - mezzuomo
  - mezzuomini
  - mezzadonna
  - Mezzadonna
tags:
  - WIP
  - Specie
---
Le comodità di casa sono l'obbiettivo della maggior parte dei mezzuomini: un posto dove dilettarsi nelle proprie attività in pace, con la pancia piena, un fuoco caldo, buon vino e ottima compagnia. 

A [[Patriagis]] i mezzuomini hanno tradizionalmente creato delle comunità agricole nel centro-sud della penisola. Storicamente queste società sono sempre state parte del [[Regno dell'Ovest]] e pertanto si trovano nella zona a Ovest della penisola. 

Oggi, nonostante queste comunità siano ancora presenti nei territori del sud, molti mezzuomini hanno creato piccole comunità all'interno di grandi città di tutta la penisola come [[Nova]] o [[Malporto]], mentre alcune loro comunità si sono espanse e sono diventate grandi centri multiculturali come [[Thurii]]. 

Sebbene i mezzuomini amino le loro vite comunitarie, specialmente in aperta campagna, alcuni di loro formano delle bande che viaggiano costantemente, attratti dalla scoperta di nuove terre e persone. Ma anche i viaggiatori sono comunque amanti della pace, del cibo, dei focolari e delle loro case, anche se queste sono delle carovane sempre in viaggio. 

## Piccoli e Pratici

I mezzuomini sopravvivono in un mondo di creature più grandi, solitamente evitando le attenzioni indesiderate. Sono alti circa un metro, e appaiono relativamente inoffensivi. Nonostante questo, più volte si sono dimostrati temibili quando la necessità ha chiamato. Sono solitamente tozzi, pesando circa tra i 20 e i 30 kg. 

La pelle dei mezzuomini va dal pallido all'olivastro, con capelli che tendono alle sfumature di castano. Nonostante i baffi siano comuni, le barbe lunghe sono rare; amano vestirsi con indumenti semplici, pratici e comodi. 

## Gentili e Curiosi

I mezzuomini sono persone solitamente affabili e gioiose, che danno una grande importanza ai legami affettivi come alla famiglia e alle amicizie. Anche chi tra di loro si reca per avventure lo fa per ragioni di comunità, amicizia, curiosità e voglia di girovagare, e più raramente per avarizia o sogni di gloria. Amano scoprire nuove cose, anche semplici, come cibi esotici o animali fantastici. 

I mezzuomini sono facilmente smossi dalla loro pietà e odiano veder gli altri soffrire. Sono generosi e condividono volentieri ciò che hanno anche in tempi bui. 

## Comunità Agricole

La maggior parte dei mezzuomini vive in piccole e pacifiche comunità agricole con grandi fattorie e frutteti. Le loro società sono solitamente guidate dagli anziani che preservano le loro tradizioni e indicano la via nei tempi più bui. 

I mezzuomini lavorano volentieri con tutti, si sono sempre dimostrati leali con i loro alleati, fossero loro mezzuomini o meno. Possono dimostrare una certa ferocia quando i loro amici, le loro famiglie o le loro comunità sono in pericolo. 

Proprio a causa della loro natura pacifica, i mezzuomini tendenzialmente evitano il conflitto diretto e nei periodi più pericolosi della loro storia hanno adoperato strategie come l'uso di trappole e altri marchingegni per proteggere le loro comunità e le loro case.

Alcune comunità, situate in località vicine a conflitti e quindi spesso costrette alla guerra, hanno adottato anche delle tecniche di mimesi dei loro villaggi, ad esempio vivendo in grotte e lasciando pochi segnali della loro presenza per evitare di essere disturbati. 

## Nel [[Regno dell'Ovest]] e nel [[Regno di Patriagis]]

- Hanno storicamente fatto parte del [[Regno dell'Ovest]] nel sud di [[Patriagis]];
- [[Thurii]] un tempo appartenente al [[Regno dell'Ovest]] fu poi conquistata dall'[[Regno dell’Alba|Aranië]] e i mezzuomini lì, dopo una difesa importante dei loro territori perse la guerra contro gli [[Elfi]]; 
- I mezzuomini di [[Thurii]] guardano con diffidenza gli [[Elfi]] tutt'oggi, ma sono diffidenti anche con gli umani che, a detta loro, li hanno abbandonati; 
- Gli [[Elfi]] lasciarono liberi i [[Mezzuomini]] ma li costrinsero a ingenti tasse agricole per supportare gli sforzi di guerra, e impiantarono un governatore fedele all'[[Regno dell’Alba|Aranië]];
- Gli [[Elfi]] considerano, in seguito a questi eventi, i [[Mezzuomini|mezzuomini]] come persone dall'indole tendenzialmente buona e pacata che è meglio non costringere alla difesa;
- Una società vicina ai [[Pendici]] a sud di [[Millepozzi]], viveva su splendidi villaggi arroccati su montagne di tufo, vivendo di pastorizia e agricoltura. Fu più volte costretta alla difesa, in quanto l'[[Regno dell’Alba|Aranië]] spesso attaccava passando vicino a loro il [[Regno dell'Ovest]] di cui loro facevano parte. Col tempo iniziarono a piazzare trappole, a vivere nascosti nelle grotte scavate nel tufo, in modo da non dover affrontare direttamente gli invasori. Le loro trappole, sparpagliate sui colli, sulle valli e sulle montagne furono così efficaci che l'[[Regno dell’Alba|Aranië]] smise di usare quella rotta per attaccare [[Nova]].


## [[Thurii]]


## [[Area del Tufo]]


