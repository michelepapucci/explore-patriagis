È un gioco di carte, giocato con due mazzi da 52 carte, senza numero massimo di giocatori. 
Ad ogni giocatore al tavolo viene data una carta coperta dal banco. Seguendo l'ordine di consegna delle carte, un giocatore può decidere di lasciare la mano, o di rialzare. 
La quantità di Rialzo è solitamente decisa all'inizio della partita, e viene stabilito un minimo e un massimo. 

Ogni altro giocatore al tavolo dopo un rialzo, seguendo l'ordine di consegna delle carte, deve raggiungere il prezzo del rialzo o lasciare la mano (e ogni eventuale moneta già pagata).

Alla fine del giro di Rialzo, si consegna una seconda carta coperta ad ogni giocare, in seguito alla quale c'è un altro giro di Rialzo. 

Dopo questo secondo giro si consegna la terza carta coperta ad ogni giocatore.

Si rivelano le mani, la somma più alta vince. Figure e Jolly contano 10 punti, l'asso conta 1 punto. Le altre carte valgono quanto il loro numero. 


### Barare come giocatore

Un giocatore può fare un cenno ad un altro giocatore e rivelargli il valore di una delle sue carte, o il totale della sua somma fino a quel momento. Per farlo, deve fare una prova di Destrezza (Furtività). 

Tutti gli altri giocatori possono fare una prova in Saggezza (Percezione) per vedere se qualcuno fa un cenno. Se la prova di Saggezza (Percezione) supera quella in Destrezza (Furtività) il giocatore riceve la stessa informazione che riceve il bersaglio originale del cenno. 


### Variante senza Banco

Se si gioca ad una taverna o in un luogo dove non vi è disponibile un mazziere esterno, viene fatto a turno dai giocatori. Il mazziere consegna le carte in senso anti-orario in modo da ricevere lui l'ultima carta. 


### Barare come Mazziere

Durante la fase di consegna delle carte, il giocatore che ha il ruolo di mazziere, può fare una prove in Destrezza (Rapidità di Mano) per guardare l'ultima carta del mazzo e darla ad uno dei giocatori (sé stesso incluso). 

Tutti gli altri giocatori possono fare una prova in Saggezza (Percezione) per verificare che non ci siano irregolarità. 

Se la prova in Saggezza (Percezione) di un giocatore, supera la prova in Destrezza (Rapidità di Mano) del mazziere, il giocatore si accorge dell'irregolarità. 