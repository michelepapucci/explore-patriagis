---
tags:
  - evento
  - WIP
---
La Battaglia del Crepuscolo è l'unico scontro a campo aperto di una guerra avvenuta nel [[Storia della Penisola di Patriagis#-5800|-5800]] tra due popoli elfici i [[Linnor]] e gli [[Ëarwaith]]. 

La battaglia avvenne vicino a dove ora sorge la città di [[Tronh]].

I due popoli vicini iniziarono le ostilità poiché i [[Linnor]] reclamavano il diritto di poter far uso della costa per pescare e coltivare. Gli [[Ëarwaith]], popolo di navigatori e pescatori, negavano loro questo diritto sulla base di antichi accordi tra i due popoli, dove ai [[Linnor]] era stato concesso il dominio "*dall'[[Alto Muro]] e fin dove crescono gli alberi*". 
A questo i [[Linnor]] replicavano che l'espansione della foresta era ostacolata dai campi degli [[Ëarwaith]], che, abbattendo i nuovi alberi per la legna e per il terreno, impedivano la naturale espansione del dominio dei [[Linnor]]. 
Quello che inizialmente sembrava un battibecco, degenerò quando, durante un'estate intorno al -5800, una forte siccità colpì i campi di entrambi i popoli. Gli [[Ëarwaith]] che pure avevano campi al limitare della foresta, video il popolo dei [[Linnor]], che viveva principalmente di caccia e di raccolta, e delle poche coltivazioni che riuscivano a curare nelle radure della foresta, fare sacco del poco raccolto, dicendo che il popolo di navigatori poteva contare sul mare per mangiare. 
Gli [[Ëarwaith]] risposero col fuoco, dando alle fiamme i boschi sul limitare della costa. A causa del caldo torrido di quella estate, il fuoco si espanse e presto raggiunse i villaggi dei [[Linnor]]. 

I [[Linnor]] si armarono e in notturna attaccarono i villaggi costieri degli [[Ëarwaith]] dando loro fuoco. Si dice che presero premura di distruggere tutti i ponti che collegavano i loro villaggi di palafitte a terra, lasciando molti degli [[Ëarwaith]] sull'acqua in mezzo alle fiamme. 
Gli [[Ëarwaith]] si radunarono all'alba dopo la Notte delle Fiamme e fecero appena in tempo a raggiungere al limitare della foresta i [[Linnor]] che si stavano preparando a sferrare l'attacco finale.

I due eserciti si incontrarono sulla piana e fu un massacro. Le cronache falliscono nel riportare un vincitore. Si sa solo che degli [[Ëarwaith]], sopravvisse un gruppo di circa 500 persone tra soldati e civili contro i 6000 elfi che si contavano qualche anno prima, similmente dei [[Linnor]] poche centinaia, si dice meno di 300, uscirono vivi dallo scontro. Tra essi, principalmente soldati, poiché la maggior parte delle donne perirono nel fuoco della foresta. 

Tra i superstiti, nessuno di coloro che faceva parte dei ranghi importanti dei popoli era sopravvissuto o rimasto (Specialmente tar gli [[Ëarwaith]] molti presero barche e fuggirono verso [[Garoth-Mùk]] dopo il sacco).

I poco meno di mille elfi rimasti, per necessità e per virtù dimenticarono la loro originaria appartenenza e si spostarono poco più a sud, fondando la città di [[Tronh]]. 

## Conseguenze

La Battaglia del Crepuscolo è stata la più grande guerra civile elfica mai registrata. Il numero di morti stimato è di circa 9000 elfi secondo stime conservative. Considerata la nota difficoltà di riproduzione degli [[Elfi]], ci vorranno secoli prima che questo popolo torni ad essere un numero considerevole, anche dopo l'unificazione dell'[[Regno dell’Alba|Aranië]]. 

La città di [[Tronh]] rimane un importante bacino della razza elfica. Tutt'oggi, nonostante sia quasi estinta in tutta [[Patriagis]], a Tronh gli elfi sono una importante minoranza di una popolazione a maggioranza [[Mezzelfi|mezzelfa]]. 

Nella aristocrazia locale ci sono due famiglie elfiche purosangue che possono tracciare i loro avi fino ai popoli dei [[Linnor]] e [[Ëarwaith]]. Nonostante la faida e la guerra tra i due popoli sia dimenticata tra la gente, queste antiche famiglie, gli [[Erynar]] e i [[Ëarechil]], portano avanti la rivalità e l'astio da secoli. 