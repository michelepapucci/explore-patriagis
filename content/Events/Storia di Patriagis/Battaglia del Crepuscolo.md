---
tags:
  - evento
  - WIP
---
La Battaglia del Crepuscolo è l'unico scontro a campo aperto di una guerra avvenuta nel [[Storia della Penisola di Patriagis#-5800|-5800]] tra due popoli elfici i [[Linnor]] e gli [[Ëarwaith]]. 

La battaglia avvenne vicino a dove ora sorge la città di [[Tronh]].

## Gli eventi che condussero alla Guerra

I due popoli hanno convissuto in pace per centinaia di anni dopo che fu firmato un accordo che delineava i territori appartenenti ai due popoli. Negli anni i due popoli divennero estremamente vicini e, seppur rimanendo due società estremamente identitarie e culturalmente separate, i contatti erano molti per commercio e anche per eventi comuni, come grandi feste. 

### L'inizio della contesa

I due popoli iniziarono le ostilità poiché i [[Linnor]], vedendo la rapida crescita degli [[Ëarwaith]], specialmente dovuta al commercio del quale questo popolo godeva grazie all'accesso al [[Mare Stretto]], iniziarono a reclamare il diritto di poter far uso della costa per pescare e commerciare. 
Gli [[Ëarwaith]], popolo di navigatori e pescatori, negavano loro questo diritto sulla base dell'antica spartizione del territorio tra i due popoli, dove ai [[Linnor]] era stato concesso il dominio "*dall'[[Alto Muro]] e fin dove crescono gli alberi*", mentre agli [[Ëarwaith]] erano concesse "*tutte le terre bagnate dal [[Mare Stretto]]*". 
A questo i [[Linnor]] replicavano che l'espansione della foresta era ostacolata dai campi degli [[Ëarwaith]], che, abbattendo i nuovi alberi per la legna e per il terreno, impedivano la naturale espansione del dominio dei [[Linnor]]. E anzi, accusavano proprio gli [[Ëarwaith]] di aver esteso il loro dominio fin troppo in là nella terra ferma, poiché il loro dominio doveva esser essere solo la costa. 

Questa prima fase, per quanto accesa, non portò a niente se non un intenso movimento diplomatico tra i due popoli, che si inviavano continuamente messaggeri. 

## La siccità e il Giorno delle Fiamme

Quello che inizialmente sembrava un battibecco, degenerò quando qualche anno dopo, durante un'estate intorno al -5800, una forte siccità colpì i campi di entrambi i popoli. Dopo un ennesima richiesta di concessione del mare, i [[Linnor]] passarono ad una prima dimostrazione di forza: Gli [[Ëarwaith]] che avevano campi al limitare della foresta, videro i [[Linnor]], che viveva principalmente di caccia e di raccolta, e delle poche coltivazioni che riuscivano a curare nelle radure della foresta, fare sacco del poco raccolto che i campi stavano maturando. 

> [!book] Cronache della [[Battaglia del Crepuscolo]] della famiglia [[Ëarechil]]
> "*Arrivarono armati, con cotte di acciaio che forgiavano in quelle loro grotte sotto alle montagne, e con spade ricurve e scudi imponenti. E portarono con loro anche strumenti da lavoro: carri, falci e capre per tagliare il nostro il riso, caricarlo e portarselo via. I nostri contadini furono allontanati con la forza. Qualcuno provò a impedire le loro razzie e fu ferito. 
> Uno dei nostri riuscì a fuggire e corse verso la costa per avvisare le nostre armate e i nostri forti marinai, ma quando arrivarono quei vigliacchi erano già fuggiti, dietro di loro avevano lasciato soltanto un messaggio "Mangiatevi il vostro caro mare".*"

Gli [[Ëarwaith]], arrivati al limitare della foresta, non vedendo l'esercito nemico, presi dalla furia, risposero alle razzie col fuoco, dando alle fiamme i boschi al limitare dei loro campi, con l'idea di liberare ancora più terre per i loro campi. Purtroppo, a causa del caldo torrido di quella estate e di un inaspettato vento, il fuoco si espanse nella direzione sbagliata e presto raggiunse i villaggi dei [[Linnor]]. 

I villaggi boschivi dei [[Linnor]] si trovarono circondati dalle fiamme e, la maggior parte dei civili morì bruciata. I sopravvissuti, vedendo le fiamme verso sud, scapparono sull'[[Alto Muro]] e lo oltrepassarono, per non tornare. Si salvarono i soldati che erano partiti per le razzie, poiché quando le fiamme raggiunsero i villaggi si trovavano ancora fuori e i loro tentativi di domare il fuoco furono inutili. 

## La Notte delle Fiamme

I [[Linnor]], devastati, partirono per vendetta e in notturna attaccarono i villaggi costieri degli [[Ëarwaith]], rispondendo al fuoco con il fuoco. 
Si dice che presero premura di distruggere tutti i ponti che collegavano i loro villaggi di palafitte a terra, lasciando molti degli [[Ëarwaith]] sull'acqua in mezzo alle fiamme. 

I soldati degli [[Ëarwaith]] combatterono il fuoco tutta la notte. Grazie alle loro barche e alle loro navi, molti dei civili riuscirono a fuggire attraverso il [[Mare Stretto]]. Ma per paura che i soldati avversari fossero sulla costa ad aspettarli, molti di loro si diresse verso [[Garoth-Mùk]] senza guardarsi più indietro. 

## La battaglia

I soldati sopravvissuti degli [[Ëarwaith]], alle prime luci dell'alba, fecero appena in tempo a raggiungere al limitare della foresta i [[Linnor]] che si stavano preparando a sferrare l'attacco finale. I due eserciti si incontrarono sulla piana che delimitava i loro territori e fu un massacro. Le cronache falliscono nel riportare un vincitore. 

Si sa solo che degli [[Ëarwaith]], sopravvisse un gruppo di circa 130 persone tra soldati e civili contro i 6000 elfi che si contavano qualche anno prima, similmente dei Linnor poco meno di un centinaio, uscirono vivi dallo scontro. Tra essi, principalmente soldati, poiché la maggior parte delle donne perirono nel fuoco della foresta. 

Entrambi i re dei due popoli, e la maggior parte dei generali e dell'aristocrazia perirono in guerra o tra le fiamme. I circa 200 elfi rimasti per necessità e per virtù dimenticarono la loro originaria appartenenza e si spostarono poco più a sud-est, fondando la città di [[Tronh]]. 

## Conseguenze

Negli anni a seguire la fondazione di [[Tronh]], spiriti dei morti degli [[Ëarwaith]] e dei [[Linnor]] cominciarono a infestare e torturare i cittadini. Gli spiriti non potevano sopportare la pace tra i due popoli, non potevano dimenticare il fuoco, la devastazione e la morte che l'altro popolo aveva causato loro. Questo indusse, molto velocemente, ad un esodo di elfi che fuggirono da quelle terre per sfuggire alle anime arrabbiate dei morti. Solo due famiglie, una originaria degli [[Ëarwaith]], gli [[Ëarechil]], e una originaria dei [[Linnor]], gli [[Erynar]], rimasero a [[Tronh]] e placarono l'ira dei morti dandosi battaglia spesso, distruggendo il lavoro dell'altra famiglia o rovinandone la reputazione in città. 

Negli anni, l'odio *reale* tra gli [[Ëarechil]] e gli [[Erynar]] venne meno, ma continuarono la loro farsa per appagare gli spiriti dei morti che osservavano poco più a nord-est, sul campo di battaglia sul quale erano morti. Nel frattempo, il [[Bosco di Tronh]] reclamò quel campo, e quella zona infestata prese il nome popolare di [[Boschetto del Crepuscolo]], e veniva evitata dai cittadini di [[Tronh]]. 

La Battaglia del Crepuscolo è stata la più grande guerra civile elfica mai registrata. Il numero di morti stimato è di circa 9000 elfi. Considerata la nota difficoltà di riproduzione degli [[Elfi|elfi]], ci vorranno secoli prima che questo popolo torni ad essere un numero considerevole, anche dopo l'unificazione dell'[[Regno dell’Alba|Aranië]]. 

La città di [[Tronh]] rimane un importante bacino della razza elfica. Tutt'oggi, nonostante sia quasi estinta in tutta [[Patriagis]], a Tronh gli elfi sono una importante minoranza di una popolazione a maggioranza [[Mezzelfi|mezzelfa]]. 

Nella aristocrazia locale le due famiglie elfiche purosangue gli [[Erynar]] e i [[Ëarechil]], portano avanti la rivalità e l'astio da secoli. 

## Popolarità dell'evento

Gli eventi della [[Battaglia del Crepuscolo]] sono perlopiù segreti. Solo tra gli [[Erynar]] e i [[Ëarechil]] si tiene ben segreto, per vergogna, l'origine della fondazione di [[Tronh]] e l'oscuro genocidio avvenuto su quelle coste. 


