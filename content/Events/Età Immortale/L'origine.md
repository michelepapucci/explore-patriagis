In origine si svegliarono in sei nel nulla. 
Uno dopo l'altro, a poca distanza, dal maggiore al minore, nacquero, crebbero e iniziarono ad esplorare il vuoto intorno a loro. Ognuno di loro aveva il potere di plasmare il vuoto intorno a sé e, ben presto, iniziarono a farne uso: 
- Il primo fece luce, creando tanti puntini luminosi. Grazie ad essi vide il volto dei fratelli. Vedersi li rallegrò, la solitudine fu spenta e si vollero bene fin da subito;
- Il secondo iniziò a giocare, creando gas, rocce e liquidi, muovendoli intorno a sé, sperimentando le possibilità di aggregazione e, dispettoso, giocava lanciando le sue creazioni ai fratelli;
- Il terzo, più cupo e riflessivo, fece scorrere tutto, in modo che le leggi che governavano il vuoto fossero applicate costantemente, istante dopo istante, anche quando i sei non interagivano con le cose intorno a loro, così che queste potessero continuare a muoversi, mutare, cambiare;   
- Il quarto creò i suoni e con essi la lingua, in modo che i sei potessero finalmente parlare e comunicare. Ognuno di essi scelse un suono che lo rappresentasse. Quei suoni furono poi trascritti come *Adluminam* per il primo, *Vacorpori* per il secondo, *Atempus* per il terzo, *Castapoesis* per il quarto, *Almus* per il quinto, *Benevolicui* per il sesto. Ma i loro nomi suonavano più belli nell'irraggiungibile lingua divina creata da *Castapoesis*. 

Per un certo periodo ancora, i sei giocarono con lo spazio intorno a loro, creando e distruggendo al solo scopo di imparare, finché cresciuti e stufi dei giochi dei neonati, pianificarono un gioco nuovo. 

*Adluminam* creò una stella, bianca e luminosa, calda e possente e *Vacorpori* plasmò delle rocce, che, attirate dalla luce, iniziarono a girarle intorno. Su una di esse *Benevolicui* lavorò duramente, affinché fosse ospitale e *Almus* intrise il cuore della roccia con una parte della scintilla divina dei sei, affinché altre cose *vive* potessero nascere e crescere sulla roccia, che loro chiamavano *Inciptus*. 

Grazie alla creazione di *Atempus* il tempo scorse e le epoche passarono e, sulla roccia, la *scintilla* fece crescere molte cose, prima nell'acqua portata da *Benevolicui*, e poi sui continenti che vi sporgevano oltre. Piante, funghi, animali presero a vivere e morire in un ciclo senza fine dove nel tempo mutavano e cambiavano fornendo uno spettacolare intrattenimento che rallegrò i sei, fieri delle loro fatiche.

*Castapoesis* spesso scese sulla roccia e insegnò alle cose vive molte lingue: ogni pianta, fungo o animale necessitò però di una lingua propria per comunicare coi suoi simili e nessuna creatura sembrava riuscire a capire la parlata divina dei sei, e se ne rattristò. 

Colto lo scontento, *Benevolicui* parlò con gli altri e propose di far nascere qualcosa in grado di apprendere il loro gergo. 
*Atempus* scorse per lunghe epoche nel futuro col suo sguardo e vide che nessuna creatura sarebbe nata senza intervento che potesse parlare la loro lingua. 

Così *Vacorpori* creò così dei corpi simili ai loro, giganti su *Inciptus*, bipedi e agili, dotati di forza e destrezza come nessun'altro.
*Atempus* li rese senza età, in modo che fossero eterni come i sei.
*Almus* animò i loro corpi e diede loro la vita così che potessero camminare, parlare e amare *Inciptus* come le altre creature nate dalla *Scintilla*.
Infine *Adluminam* li baciò di luce, così che essi brillassero della luce delle stelle, e fossero sempre al sicuro dalle ombre. 

Fu poi il turno del minore, e *Benevolicui* scese tra loro sulla roccia e visse con loro il mondo per diverse generazioni affinché apprendessero le vie della vita su *Inciptus* e fossero pronti ad apprendere il gergo. 

I cinque mostrarono dopo qualche era alla triste *Castapoesis* il loro regalo, e mai creatura sarai mai stata più felice come il quarto quel giorno. Scese su *Inciptus* e insegnò loro il gergo: essi lo appresero velocemente e, sebbene i loro suoni non erano perfetti, leggiadri e tuonanti come quelli divini, erano in grado di intendere la parlata e di replicarne sommariamente i suoni per rispondere. *Castapoesis* ne fu felice e chiese loro il nome. Essi risposero [[Nifilim]]. 

*Benevolicui* condivise con loro le conoscenze dei sei, dell'origine, e del vuoto e delle sue leggi mentre *Castapoesis* e i primi Nifilim davano i nomi alle cose e scrivevano canzoni e poesie, e per epoche i Nifilim e i sei vissero contenti e si intrattenerono nelle loro vite immortali. 

___
## Note
 ***Adluminam*** = *ad luminam* = *Tra le fiaccole / luci* (lat.) 
 ***Vacorpori*** = *vaco corpori* = Esercitare il proprio corpo (lat.)
 ***Atempus*** = *ad tempus* = In tempo / a tempo debito (lat.)
 ***Castapoesis*** = *casta poesis* = divina poesia (lat.)
 ***Almus*** = *almus* = nutriente, vitale, che da la vita (lat.)
 ***Benevolicui****= *benevolus alicui* = disposto a servire (lat.)
 ***Inciptus*** = *inciptus* = principio (lat.)
 