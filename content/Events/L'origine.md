In origine si svegliarono sei dei nel nulla. 
Uno dopo l'altro, a poca distanza, dal maggiore al minore, nacquero e crebbero e iniziarono ad esplorare il vuoto intorno a loro. 
Ognuno di essi aveva il potere di plasmare il vuoto intorno a sé e ben presto iniziarono a farne uso: 
- Il primo fece luce, creando tanti puntini luminosi intorno e vide il volto dei fratelli, vedersi li rallegrò, la solitudine fu spenta e si vollero bene fin da subito. 
- Il secondo iniziò a giocare, creando gas, rocce e liquidi, muovendoli intorno a sé, sperimentando le possibilità di aggregazione. 
- Il terzo, più cupo e riflessivo, fece scorrere tutto, in modo che le leggi che governavano il vuoto fossero applicate costantemente, istante dopo istante, in modo che anche quando i sei non interagivano con qualcosa, questa potesse muoversi e mutare.  
- Il quarto creò i suoni e la lingua, in modo che i sei potessero finalmente parlare e comunicare. Ognuno di essi scelse un suono che lo rappresentasse. In Nifilim, quei suoni furono trascritti come *Adluminam* per il primo, *Vacorpori* per il secondo, *Atempus* per il terzo, *Castapoesis* per il quarto, *Almus* per il quinto, *Benevolicui* per il sesto. 

Per un certo periodo ancora, i sei giocarono con lo spazio intorno a loro, creando e distruggendo al solo scopo di imparare, finché cresciuti e stufi dei giochi dei neonati, pianificarono un gioco nuovo. 
*Adluminam* creò una stella, bianca e luminosa, calda e possente e *Vacorpori* plasmò delle rocce, che, attirate dalla luce, iniziarono a girare intorno alla stella. Su una di esse *Benevolicui* lavorò duramente, affinché fosse ospitale e *Almus* intrise il cuore della roccia con una parte dei sei, della loro scintilla divina, affinché altre cose *vive* potessero nascere e crescere sulla roccia, che loro chiamavano *Inciptus*. 
Grazie alla creazione di *Atempus* il tempo scorse e le epoche passarono e sulla roccia la *scintilla* fece crescere molte cose, prima nell'acqua portata da *Benevolicui*, e poi sui continenti che vi sporgevano oltre. Piante, funghi, animali presero a vivere e morire in un ciclo senza fine dove nel tempo mutavano e cambiavano fornendo uno spettacolare intrattenimento che rallegrò i sei, che furono fieri delle loro fatiche.
*Almus* spesso scese sulla roccia e insegnò loro molte lingue: ogni pianta, fungo o animale necessitava di una lingua propria per comunicare coi suoi simili e una lingua franca non fu possibile. Inoltre, di tutte le forme di vita presenti nessuna sembrava riuscire a capire la parlata dei sei e *Almus* si rattristò. 
Colto lo scontento del maggiore, *Benevolicui* parlò con gli altri e propose di farlo contento, creando qualcuno che apprendesse il loro gergo. *Atempus* scorse per lunghe epoche nel futuro col suo sguardo e vide che nessuna creatura sarebbe nata senza intervento che potesse parlare la loro lingua. *Vacorpori* creò così dei corpi simili ai loro, giganti su *Inciptus*, bipedi e agili, dotati di forza e agilità come nessun'altro, *Atempus* li rese senza età, in modo che come loro fossero eterni, *Almus* animò i loro corpi e diede loro la vita e *Adluminam* li baciò con la luce, così che essi brillassero dentro della luce delle stelle, e fossero sempre al sicuro dalle ombre. *Benevolicui* scese tra loro sulla roccia e mostrò loro il mondo e visse con loro per diverse generazioni affinché fossero pronti ad apprendere il gergo. 
I cinque mostrarono a *Castapoesis* il loro regalo, e mai creatura fu felice come il quarto quel giorno. Egli scese su *Inciptus* e insegnò loro il gergo e una volta che seppero parlare essi si chiamarono [[Nifilim]]. 
*Benevolicui* condivise con loro le conoscenze dei sei, dell'origine, e del vuoto e delle sue leggi mentre *Castapoesis* e i primi Nifilim davano i nomi alle cose e scrivevano canzoni e poesie, e per epoche i Nifilim e i sei vissero contenti e si intrattenerono nelle loro vite immortali. 



___
## Note
 ***Adluminam*** = *ad luminam* = *Tra le fiaccole / luci* (lat.) 
 ***Vacorpori*** = *vaco corpori* = Esercitare il proprio corpo (lat.)
 ***Atempus*** = *ad tempus* = In tempo / a tempo debito (lat.)
 ***Castapoesis*** = *casta poesis* = divina poesia (lat.)
 ***Almus*** = *almus* = nutriente, vitale, che da la vita (lat.)
 ***Benevolicui****= *benevolus alicui* = disposto a servire (lat.)
 ***Inciptus*** = *inciptus* = principio (lat.)
 