Nel corso degli anni una sorta di culto è nato dalla figura leggendaria di [[Immeral]], chiamato Ordine Immortale. Si crede che Immeral sia un avatar della Morte, venuto per eliminare la piaga della non-morte, un punitore di ciò che sfugge all'ordine naturale delle cose.

Il culto si occupa principalmente delle questioni legate alla fine della vita dei mortali. Come rendere il trapasso meno doloroso, organizzare rituali funebri, e realizzare i desideri dei morenti. In alcuni eccezionali casi, l'Ordine può decidere di post-porre la morte delle persone, resuscitando i morti. 

È inoltre loro compito **distruggere la non-morte** ovunque si trovi. I loro luoghi di rito sono i cimiteri dove lavorano come becchini e dove svolgono i riti funebri.

Il Clero non ha una forte gerarchia ma è diviso in tre reparti:
- **[[Guida della Notte]]**: Sono coloro che si occupano di curare i morenti, allietare il trapasso e svolgere riti funebri. Inoltre svolgono il ruolo di sacerdoti, predicando il culto con lo scopo di avvicinare le persone alla morte, rendendola meno spaventosa;
- **[[Rovinamorte]]**: tra i membri del clero sono quelli più devoti alla figura di Immeral. Sono cacciatori di non-morti itineranti, che sognano un giorno di cacciare insieme al loro eroe;
- **[[Silente|Silenti]]**: Il loro compito è portare a termine i desideri dei morenti, cosa che spesso li costringe a viaggiare.

In generale, la resurrezione non è mal vista da parte del clero, purché abbia uno scopo e una missione. Resuscitare un anziano signore senza ormai più cose da dare al mondo è visto come un atto egoistico. 

Data la loro natura di becchini, capita spesso che le autorità locali interpellino una Guida della Notte per interrogare un deceduto con l'uso dell'incantesimo Parlare con i Morti. 
