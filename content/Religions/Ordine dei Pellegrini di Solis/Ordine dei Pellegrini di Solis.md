La chiesa è formata da un ordine di chierici conosciuti come **[[Portatore d'Alba|Portatori d’Alba]]**, solitamente pellegrini, che viaggiano per Patriagis per aiutare le persone in difficoltà. Sono riconoscibili grazie alle loro vesti bianche, rifinite da fili d'oro che riflettono la luce. 

Il Clero di Solis rispetta l’arte, la natura, la cultura e la libertà. Promuove la crescita personale e cerca di diffondere speranza. I membri del clero sono visti come persone pie, difensori dei più deboli, e saggi consiglieri. 

I **luoghi sacri** dediti a Solis sono chiamati **[[Casa del Mattino|Case del Mattino]]**, e sono solitamente gestiti dai novizi e dai membri più anziani del culto, ormai non più in grado di viaggiare. Sono solitamente piccole strutture circolari, con un tetto a cupola perforata dalla quale entra la luce solare. Sono piazzati in luoghi ben soleggiati e solitamente vicino ai campi coltivati. 

## Offerta al Sole
Il tipico rito sacro della Chiesa è l'**Offerta al Sole** che viene svolta ogni tre giorni a mezzogiorno nelle Case del Mattino, o in luoghi ben soleggiati. 
Il rito serve a ringraziare il sole per i suoi benefici e i suoi doni, e si svolge bruciando piccole offerte simboliche (solitamente delle spighe di grano, o altri prodotti dei campi della zona). I riti si intensificano e diventano giornalieri e popolari nei periodi della semina e della raccolta, dove vengono spesso svolti direttamente nei campi. 

## Fine Vita
La Chiesa di Solis è convinta, che alla fine della vita l’anima dei mortali vada a fondersi in un ricettacolo di anime che alimenta le fiamme del Sole, e che infine piovano come caldi raggi solari di nuovo a terra, per re-incarnarsi in nuova vita.   

Il rito funebre consiste in una piccola messa, svolta a mezzogiorno, nella quale il corpo del defunto viene acceso in una pira. 

**Domini**: Luce, Vita, Natura