![[Solis.png]]

## Chiesa di Solis

La chiesa è formata da un ordine di chierici conosciuti come **Portatori d’Alba**. Seguendo l’esempio di [[Solis]], un chierico, una volta presi i voti e promosso da novizio, sceglie un nuovo nome. I Portatori d’Alba sono solitamente pellegrini, viaggiano per Patriagis per aiutare le persone in difficoltà. 

Il clero di Solis rispetta l’arte, la natura, la cultura e la libertà. Promuove la crescita personale e cerca di diffondere speranza. 

I **luoghi sacri** dediti a Solis sono solitamente piccoli templi, costruiti in stile Nifilim (ovvero, uno stile greco classico), con un tetto a forma di cerchio e un foro centrale, che lascia passare la luce del giorno. Questi sono chiamati **Case del Mattino**, e nonostante la natura nomade del clero di Solis, solitamente ci sono sempre dei chierici a risiedervi. Le Case sono solitamente abitate dai novizi e dai maestri, solitamente anziani, non più in grado di viaggiare. 
Le Case del Mattino solitamente provvedono a dare un tetto ai più poveri e a sfamarli, a curare i feriti e a benedire i campi. 

Il tipico rito sacro della Chiesa è l'**Offerta al Sole** che viene svolta ogni tre giorni a mezzogiorno all'interno delle Case del Mattino, o se non ve ne fosse una presente, in luoghi ben soleggiati. Il rito serve a ringraziare il sole per i suoi benefici e i suoi doni, e vengono bruciati ed offerti a lui alcuni doni simbolici (solitamente delle spighe di grano, o altri prodotti dei campi della zona).
I riti si intensificano e diventano giornalieri e popolari nei periodi della semina e della raccolta, dove vengono spesso svolti direttamente nei campi. 

I Portatori d’alba vestono solitamente in semplici tuniche bianche con armature di pelle sotto alla tunica. È tipico anche avere qualche elemento di color oro, che risplende sotto la luce del sole. 

Il saluto tipico dei Portatori è: "*A lumine motus*" (ovvero: Mosso dalla luce), a cui i fedeli rispondono "*Sicut Solis ante nos*" (ovvero: Come Solis prima di noi).
I portatori d’alba sono visti come persone pie, difensori dei più deboli, e saggi consiglieri. 

La Chiesa di Solis è convinta, che alla fine della vita l’anima dei mortali vada a fondersi in un ricettacolo di anime che alimenta le fiamme del Sole, e che infine piovano come caldi raggi solari di nuovo a terra, per re-incarnarsi in nuova vita.   

Il rito funebre consiste in una piccola messa, svolta a mezzogiorno, nella quale il corpo del defunto viene acceso in una pira. 

**Domini**: Luce, Vita, Natura