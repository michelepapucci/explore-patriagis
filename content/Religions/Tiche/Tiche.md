Considerata da molti l’incarnazione della fortuna, Tiche è il nome che viene invocato in cerca di buona sorte. Non esiste una vera e propria chiesa strutturata intorno a questa figura mitologica e le sue origini sono sconosciute. Nonostante questi, alcuni Chierici dediti alla fortuna, erigono piccoli templi su strade trafficate o in città per aiutare e benedire i viaggiatori. 

Il motto principale dei suoi fedeli è: *La fortuna aiuta i coraggiosi*. Infatti si crede che Tiche aiuti i bravi avventurieri, gli eroi, i coraggiosi e in generale ricompensi con buona fortuna chi corre dei rischi per una buona causa. 

I fedeli credono che ognuno debba inseguire i suoi sogni credendo nella propria fortuna e nelle proprie abilità. Non avendo una struttura precisa, I Chierici di Tiche sono indipendenti e padroni di loro stessi. Sono spesso avventurieri o viaggiatori, se non si fermano a erigere o curare un tempio. Il Culto di Tiche è passato per via orale e non vi sono testi sacri, per cui per diventare membro di questo sgangherato ordine, bisogna entrare nelle grazie di un membro e diventarne novizio. 

Nei templi di Tiche si va solitamente a pregare per la propria buona sorte prima di un'impresa o di una importante decisione, ma i Chierici di Tiche offrono anche servizi base di cura.
I servizi e le benedizioni sono sempre elargiti a pagamento, con un'offerta libera, ma è credenza comune che più è grande l'offerta, migliore sarà la sorte di chi offre. In luoghi molto trafficati, non è raro che i templi di Tiche siano estremamente benestanti, e che usino questa ricchezza per migliorare le condizioni di tutti, finanziando opere pubbliche come strade, ponti, o stalle. 

Tiche è solitamente adorata e rispettata anche dai Paladini solitari e senza un ordine, che vivono per aiutare il prossimo e aiutare le imprese eroiche degli avventurieri. 

Tra i fedeli di Tiche è tipico salutarsi scambiandosi una moneta del medesimo valore e pronunciare la formula: "*Che la fortuna ci accompagni*". 

**Domini**: Vita, Pace, Inganno
