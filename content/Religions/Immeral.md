Apparve all'improvviso, senza che nessuno lo aspettasse e cominciò la sua opera. 
Era evidentemente uno di loro, un non-morto, ma era bellissimo. 
Brillava di una luce propria, tenue, lunare, le sue fattezze elfiche maturate da cicatrici e ferite, e il suo sguardo, rosso e luminoso come il sole al tramonto, che trafigge ogni cosa che osserva. 

Iniziò a cacciare i suoi simili, le sue frecce, una volta scoccate spariscono e ricompaiono solo quando colpiscono il nemico. Non manca mai un colpo. 
Non parla mai, compare, stermina i nemici, e scompare nell'oscurità. 
Alcuni pensano che sia un’agente immortale della Morte stessa, venuto per eliminare la piaga della non-morte, per punire che prova a sfuggire all'ordine naturale delle cose.

Un giorno, dopo un suo feroce combattimento contro un necromante, fu rinvenuto sul campo di battaglia un diario che dettaglia la vita prima mortale e poi immortale del guerriero conosciuto come Immeral. Il diario è ora testo sacro dell’Ordine Immortale. 

Il clero si occupa principalmente di posporre la morte delle persone, di rendere il trapasso il meno doloroso possibile e di vedere compiuti gli ultimi desideri dei morenti. È inoltre loro compito distruggere la non-morte ovunque si trovi. I loro luoghi di rito sono i cimiteri dove lavorano come becchini e dove svolgono i riti funebri.

È suddiviso in vari reparti:
- Guide della notte: è composto principalmente da chierici, e sono coloro che si occupano di curare i morenti, allietare il trapasso e svolgere riti funebri. Si trovano solitamente nei cimiteri dove svolgono riti periodicamente, divulgano il mito di Immeral e cercano di rendere la morte una meno spaventosa per i fedeli, avvicinandoli alla naturalità della cosa. 
- Rovinamorte: è composto principalmente da chierici e da paladini della corona, sono dediti a Immeral e alla sua missione e cercano di semplificarla per lui, cacciando e distruggendo la non-morte. Sono solitamente cacciatori itineranti;
- Missionari silenti: Sono chierici o paladini della devozione, il cui scopo è portare a termine gli ultimi desideri dei morenti. Il loro lavoro li rende spesso viaggiatori;

Le Guide della notte offrono anche vari servizi alla popolazione. In certe situazioni, possono decidere di posporre la morte di una persona resuscitandola. La resurrezione non è vista come un atto contro la morte, in quando la si sta solo rimandando. 
Altre volte, sono interpellate dalle autorità per interrogare un morto con Parlare con i Morti. 
Le Guide sono solitamente vestite in maniera semplice con tuniche di colore verde spento, con il simbolo di Immeral cucito sulla schiena. 
I Rovinamorte sono solitamente vestiti in armatura con un medaglione di Immeral sul petto e un mantello fatto della stessa stoffa delle tuniche delle Guide, con il simbolo ricamato sopra. 
I Missionari non sono un ordine preciso, infatti un Rovinamorte o una Guida che ascolta un ultimo desiderio ha il dovere di diventare un Missionario o di affidarlo ad uno di loro. Quindi le loro vesti dipendono dal loro ordine originale. Solitamente però si espone un capo di vestiario del morto di cui si sta esaudendo il desiderio (solitamente, guanti, cappelli o mantelli sfarzosi, in modo da indicare il proprio ruolo).
È solito che i Missionari siano bene accetti dalla popolazione e abbiano vitto e alloggio offerti, per ringraziarli dei loro sacrifici.