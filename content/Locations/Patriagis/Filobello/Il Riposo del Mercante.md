> [!quote] I Viaggi di [[Grinvald]] - Nota 65
> 
> "*Benvenuti viaggiatori, entrate. Per cortesia togliete gli stivali, che così non portate il fango dentro, lasciateli pure lì di fianco agli altri, vicino alla porta. 
> Andate a riscaldarvi vicino al fuoco. Ah! Spero che l'arpa di mia figlia non vi sia di fastidio, mentre voi vi mettete comodi vi porto subito delle bevande calde*". 
> 
> È così che [[Berta Cuoredoro]], la proprietaria di questo accogliente locanda, ci ha accolto nella giornata più uggiosa che abbia mai vissuto, dopo aver scalato il [[Passo del Castagnone]] partendo da [[Nova]]. Non sorprendetevi nello scoprire che io sia poi rimasti in questo luogo così ospitale e confortevole per molto tempo.  
> 
> *[[Grinvald]]*

La locanda è una delle poche strutture in mattoni della città di [[Filobello]], è un luogo familiare e accogliente, dove [[Berta Cuoredoro]], l'anziana proprietaria fa da mamma o nonna agli avventori. 

La Locanda è frequentata spesso dai minatori della [[Gilda dei Minatori di Filobello|Gilda locale]] che spesso vanno a bere dopo il lavoro. Il gruppo non ama i pochi forestieri[^1] e spesso si mettono a litigare con loro. 
[[Berta Cuoredoro|Berta]] è spesso costretta ad intervenire calmando gli animi con fare materno.

Solitamente in sala è presente [[Tessa]], la figlia di [[Berta Cuoredoro|Berta]] che oltre ad aiutare in cucina e come cameriera, nelle giornate più calme allieta la sala con la musica della sua arpa. 

## Aspetto

La locanda è costruita su due piani: A pian terreno c'è la taverna, dove possono essere seduti circa venti clienti su 5 tavoli in legno forniti di sgabelli. È presente un ampio camino che [[Berta Cuoredoro|Berta]] tiene sempre acceso d'inverno, dove i clienti seduti su dei cuscini possono scaldarsi. Talvolta [[Berta Cuoredoro|Berta]] lascia vicino della carne ad essiccare. L'arredamento è rustico con un pavimento di piccole pietre rettangolari e pareti di pietre a secco poggiate su una struttura in legno scuro. Sulle pareti, sono appese mensole piene di oggetti da cucina, spezie, carni, o bevande alcoliche. Una piccola porta di lato opposto all'entrata porta ad una piccola cucina che, sotto l'esperta guida di [[Berta Cuoredoro|Berta]] riesce a sfamare tutti con una sola stufa. 

Al primo piano ci sono 4 camere, tutte in affitto. Tutte possono ospitare 3 persone, e sono tutte fornite di un letto matrimoniale, uno singolo, una finestra, un'armadio, un tappeto. Una quinta camera, più piccola, è posta dal lato opposto alle scale e porta al bagno. 

## Prezzi e Servizi

È possibile ottenere una camera per 1 oro e 50 argenti. È compreso anche un pasto caldo a scelta tra la colazione, il pranzo o la cena. Ogni pasto aggiuntivo costa 25 argenti. 

I pasti serviti con la camera comprendono un piatto caldo, solitamente uno stufato con la carne e le verdure del periodo, servito con del pane e una bevanda. 

A seconda della stagionalità e della disponibilità è possibile ottenere anche altri piatti o bevande:
- Crostata di frutti di bosco: [[Berta Cuoredoro|Berta]] è celebre per la sua crostata, per la quale va nei boschi vicino alla città a raccogliere la frutta. Il prezzo è di 25 argenti intera, o una fetta (circa un quarto), per 10 argenti. Tutti in città ordinano la crostata di [[Berta Cuoredoro|Berta]] per le loro celebrazioni private. 
- Bistecca ai funghi: quando la stagionalità lo permette, [[Berta Cuoredoro|Berta]] raccoglie anche funghi nei boschi che serve con la carne disponibile (solitamente lupo, maiale o cinghiale). Il prezzo per il piatto è di 50 argenti;
- Zanzarelli in brodo: un brodo di verdure con dentro formaggio grattugiato (solitamente di percora o capra) e uova sbattute. Il prezzo è di 25 argenti;
- Ravioli di formaggio e carne in varie maniere (aglio e olio, brodo, ragù di carne);
- Torta di scalogni: una torta salata di cipolle sbollentate e poi cotte al forno dentro un involucro di pasta all'uovo. Talvolta possono essere aggiunti formaggi o carni al ripieno. Il prezzo è 25 argenti;

## Storia

La locanda è uno stabilimento abbastanza recente, fondata dai nonni di [[Berta Cuoredoro|Berta]] durante il boom economico cittadino dovuto alla scoperta del [[Lapisma]] a [[Archealbero]]. Un tempo, c'erano molte altre locande e taverne in città, tutte piene per via del viavai tra [[Nova]], [[Arum]] e [[Archealbero]]. 

Quando il [[Falso Monte]] è eruttato distruggendo la città di [[Archealbero]] i commerci sono cessati e molte strutture cittadine hanno chiuso. 

Questa locanda, una delle prime aperte, è riuscita a rimanere aperta grazie agli sforzi di [[Berta Cuoredoro|Berta]] e dei suoi genitori che hanno tenuto duro e, creando un luogo conviviale e piacevole, sono riusciti a creare uno zoccolo duro di clienti abituali che hanno sostenuto la locanda. 

---
[^1]: [[Filobello]] si trova a nord del [[Passo del Castagnone]], che è uno dei passi montani più frequentati sulle [[Pendici]]. Solitamente, da lì, i viaggiatori scendono dalle montagne e si recano a sud verso [[Arum]], o continuano verso est o nord-est lungo la costa. Per raggiungere [[Filobello]] è invece necessario scendere verso ovest, e poi risalire (se si arriva da [[Nova]]). Arrivando da est, il percorso è più semplice, ma comunque la scarsa quantità di punti interessi attivi nelle vicinanze lo rende un posto ormai poco battuto. Un tempo non era così, quando [[Archealbero]] aveva ancora un fruttuoso mercato archeologico, [[Filobello]] era uno scalo imprescindibile per recarsi al crocevia che portava a [[Nova]] o ad [[Arum]].