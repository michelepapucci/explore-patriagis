Circa 60 anni fa Archealbero fu fondata su antiche rovine [[Nifilim]] allo scopo di estrarre [[Lapisma]] dagli artefatti del luogo. Divenne velocemente una piccola cittadina che viveva di spedizioni con la vicina [[Nova]], finché tragicamente, quella che si pensava essere una tranquilla montagna, nella cui valle sorgeva Archealbero, era in realtà un vulcano. 
La sua eruzione fece molte vittime, e la città fu abbandonata.

Qualche anno fa, un gruppo di archeologi guidati da due fratelli [[coboldi]], [[Fildrit]] l'artificiere e [[Yvun]] il mago, che durante i loro studi scoprirono la storia di Archealbero e decisero di tentare la fortuna cercando artefatti.

Arrivati, scavarono per mesi, ma non trovarono niente, finché uno degli archeologi non esumò dagli strati di terra e cenere, scavando alle estremità della valle, qualcosa di molto più antico: uno scheletro di [[drago]] in perfette condizioni di conservazione. 

Yvun e Fildrit, entrambi studiosi, rimasero estremamente affascinati dalla scoperta e passarono mesi a studiarlo, mentre, stufi, la maggior parte degli archeologi se ne andò. 
Yvun, si recò da una vicina Banshee, alla quale offrì tutto l'oro che gli era rimasto in cambio di un libro di necromanzia. 

Yvun e Fildrit si convinsero che era possibile ri-animare il drago, e diventarono totalmente catturati da questa idea. Gli archeologi rimasti, vennero catturati dalla curiosità e, con Yvun e Fildrit, fondarono un culto basato sull'immagine dragonica. Mentre Yvun e Fildrit lavoravano alla loro chimera, mandavano gli archeologi a raccogliere testi sulle leggende dragoniche o sulla necromanzia, e scoprirono, attraverso un clan di [[Dragonidi]] di Nova, che nella zona del vulcano, è presente una [[Fonti di Magia|Fonte di Magia]] dove il clan porta le proprie uova a schiudere. 
[[Yvun]] e [[Fildrit]] videro questa cosa come un segno inequivocabile del fatto che lo scheletro era lì per un motivo e si era preservato così bene per un motivo ben preciso, ovvero che un giorno qualcuno sarebbe riuscito a riportarlo in vita. 

Finirono la loro chimera e la riuscirono a resuscitare tramite un rituale, il problema è che era estremamente orrenda. Fildrit creò quindi un medaglione di camuffare sé stesso, in modo da far sembrare la chimera fatta di vari parte di animali, come un vero drago.

Il drago, chiamato Zanna Velenosa, è semi-cosciente e semi pazzo. Qualcosa di vero del suo istinto dragonico e della sua intelligenza c'è ancora, e si comporta come un astuto drago verde, a volte, però, le sue parti più bestiali e istintive escono allo scoperto, prendendo la meglio su di lui. 


> [!letter] **Lettera di Zalthar a Yvun**
>*Caro Yvun,*
>
 >*Mi rivolgo a te avvolto dal manto di segretezza che le circostanze richiedono, e sotto la promessa di discrezione e compenso che ci hai fornito. Parlo in rappresentanza di un legame che risale alle radici stesse di Nova, un legame che la mia gente, il clan di Ghorzaan, ha custodito per generazioni ininterrotte.*
 >*Ai piedi del monte vulcanico a Est dei pendici, oltre Filobello, nascosto tra i vapori sulfurei e le rocce incandescenti, giace un luogo di potere antico come il tempo stesso. È vicino alle Rovine del villaggio conosciuto come Archeoalbero, distrutto decenni fa in seguito ad un'eruzione. La nostra gente ha scovato una [[Fonte di Magia]] così pura e potente che è in grado di far schiudere le nostre uova, ed è quindi per noi luogo sacro. Questo rito di passaggio è custodito gelosamente, poiché da esso dipende la continuazione della nostra stirpe e il mantenimento dei nostri poteri ancestrali.* 
 >*Ti esorto, di conseguenza, a considerare con la massima serietà la delicatezza di queste informazioni. La posizione esatta di questa fonte rimane un segreto che non posso rivelare, per la sicurezza del nostro clan e del suo futuro. L'accesso a tale luogo è concesso solo a coloro che sono legati al sangue e allo spirito del nostro popolo.*
 >*Affidando a te queste parole, spero di aver aperto una via che porti beneficio a entrambi, senza compromettere l'integrità di ciò che è sacro per noi. Attendiamo conferma del tuo impegno e del trasferimento del compenso pattuito.* 
 >
 >*Con rispetto, e nella più stretta confidenza,*
 >*Zalthar Ghorzaan*


> [!book] Diario di Fildrit
> **Giorno 1**  
> *Arrivo oggi alle rovine con Yvun e una squadra di archeologi. Il nostro obiettivo è trovare artefatti contenenti Lapisma, un tempo, infatti, Archealbero era un insediamento Nifilim e per anni, prima dell'eruzione si estraeva Lapisma qui. L'aria è carica di eccitazione e mistero*. 
> 
> **Giorno 23**  
> *Dopo settimane di scavi infruttuosi, la speranza inizia a scemare. Yvun rimane ottimista, ma alcuni nel gruppo sono dubbiosi*.
> 
> **Giorno 57**  
> *Un ritrovamento incredibile oggi! Abbiamo esumato lo scheletro perfettamente conservato di quello che sembra essere un Drago, una creatura estinta. Yvun è euforico*.
> 
> **Giorno 72**
> *Lo studio dello scheletro del drago è diventato la nostra principale occupazione. Yvun è ossessionato, e anche io sento un crescente rispetto per questa magnifica bestia*.
> 
> **Giorno 80**
> *Grazie alle conoscenze di Yvun nella capitale, abbiamo scoperto che vicino ad Archealbero è presente una Fonte di Magia che i Dragonidi usano per schiudere le uova. e NOI qua abbiamo trovato un Drago! Questo è un segno! È il destino! È scritto che dobbiamo farlo!*
> 
> **Giorno 89**  
> *Yvun ha incontrato una Banshee in un altro insediamento abbandonato qua vicino, ed è riuscito ad acquistare da lei libro di necromanzia. Ha speso tutti i nostri risparmi. Non sono sicuro sia stata la decisione giusta, ma la sua determinazione è contagiosa*.
> 
> **Giorno 107**  
> *Molti archeologi hanno abbandonato il campo, spaventati dai nostri esperimenti. Quelli rimasti sono ora ferventi seguaci del drago che vogliamo resuscitare.*
> 
> **Giorno 124**  
> *Abbiamo iniziato a raccogliere parti di varie bestie per creare un corpo fatto di muscoli, carne, sangue e organi per completare le ossa del Drago. Ogni giorno la nostra creazione prende più forma.*
> 
> **Giorno 139**  
> *Oggi è il giorno. Abbiamo animato il nostro drago. Lo abbiamo chiamato Zanna Velenosa. È una creatura imponente con scaglie verdi e occhi che bruciano di una luce innaturale, è giovane ed estremamente intelligente, ma non sembra ricordare niente della sua vita passata. Questo è un vero peccato, ma adesso abbiamo dalla nostra un vero Drago!*
> 
> **Giorno 148**  
> *Zanna Velenosa si è dimostrato incontrollabile a tratti. Yvun è convinto che possiamo domarlo, ma io ho i miei dubbi. La sua follia è spaventosa. Nonostante questo, dobbiamo perseverare, con Zanna Velenosa al nostro fianco, un vero drago, potremo a breve conquistare la regione.* 
> 
> **Giorno 153**  
> *La situazione è critica. Zanna Velenosa ha avuto un altro scatto di follia. Stiamo facendo del nostro meglio per controllarlo, ma temo che possa essere troppo pericoloso. Yvun è convinto che, con un rituale sperimentale, potremo controllare l'energia magica dragonica della Fonte, e utilizzarla per dominare Zanna e assoggettarlo al nostro controllo*. 
