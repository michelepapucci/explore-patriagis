È una città di piccole dimensioni nel Nord-Est di [[Patriagis]]. 
La città è popolata principalmente da mezzelfi, ma è anche uno degli ultimi baluardi elfici a Patriagis. Nonostante la popolazione elfica sia comunque una minoranza, a Tronh vi abita uno dei popoli elfici più grandi della nazione. 

A nord est della città, cresce il [[Bosco di Tronh]], che negli anni si è allargato, crescendo sopra alla valle dove sorgevano le due città elfiche che si diedero guerra. Il campo di battaglia e le rovine delle città, sono state inglobate dal bosco. La zona che le contiene è chiamata [[Boschetto del Crepuscolo]], come l'[[Battaglia del Crepuscolo|omonima battaglia]]. La popolazione di Tronh si guarda dal viaggiare in quelle zone, infatti varie superstizioni sul fatto che sia infestato da spiriti vendicativi e maligni girano tra i popolani. 


## Storia della città

Tronh fu fondata come conseguenza diretta della [[Battaglia del Crepuscolo]] intorno al -5800. 
La maggior parte delle persone importanti ed influenti coinvolte nella guerra erano stati uccisi o fuggiti e i villaggi degli [[Ëarwaith]] e dei [[Linnor]] furono date alle fiamme durante la guerra. La maggior parte delle donne e  dei bambini morirono nei roghi. 
Avendo perso tutto, le due schiere di soldati decisero di accantonare le differenze e gli sgarbi del passato, e fondarono vicino al campo di battaglia la città di Tronh. 

Tra i sopravvissuti e fondatori vi erano alcuni che non seppellirono l'ascia di guerra e che continuarono nei secoli a portare rancore, a farsi sgarbi e a organizzare vendette. Nel tempo, la maggior parte di questi gruppi si acquietarono. Ad oggi, l'unica rivalità ancora forte è quella tra la famiglia [[Ëarechil]] e la famiglia [[Erynar]]. 
