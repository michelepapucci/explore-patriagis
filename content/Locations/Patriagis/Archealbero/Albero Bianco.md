L'Albero Bianco di [[Archealbero]] è una gigantesca statua in marmo, lasciata dai [[Nifilim]]. La statua rappresenta un gigantesco albero di castagno, senza foglie. 

Era il pezzo centrale del complesso religioso degli antichi giganti che abitavano la zona. Tutte le strutture [[Nifilim]] che erano poste in cerchio con l'albero al centro, sono state smantellate negli anni per reperirne materiale da costruzione, ma l'albero è stato lasciato intonso. 

Le pietre che componevano il complesso, sono state usate per la costruzione di diverse strutture, tra cui la pavimentazione della piazza cittadina, ancora visibile, e varie strutture importanti come la [[Chiesa di Archealbero]] e il [[Municipio di Archealbero]]. 

### Significato dell'Albero

Negli anni diverse persone si sono interrogate sull'uso che i [[Nifilim]] facevano del complesso archeologico di cui l'Albero si trovava al centro. Tra i più, il Professor [[Torrvic Loytakuvo]] scrive:

> [!book] Sull'[[Albero Bianco]] e sul Complesso [[Nifilim]] di [[Archealbero]]
> *Si è speculato a lungo sul complesso [[Nifilim]] di [[Archealbero]] e su quale fosse il suo uso presso i giganti che ci hanno preceduto. Particolare attenzione, forse perché è l'unico elemento realmente sopravvissuto, è posta alla figura del cosidetto [[Albero Bianco]] che sovrasta la città. 
> La figura di questo castagno è un unicum tra i reperti archeologici della civiltà dei [[Nifilim]]: sebbene figure vegetali non manchino, in nessun caso presente tra i nostri reperti è mai stata data una importanza così alta ad un albero. 
> Io credo, come si è già detto più volte, che fosse un luogo di culto per i giganti, e che a esso però si mescolassero altre funzioni, così come accade oggi in luoghi simili. 
> Infatti faccio notare che non lontano da [[Archealbero]], nei pressi del [[Passo del Castagnone]], è presente nella foresta un cimitero [[Nifilim]] ben conosciuto da chi si aggira per quelle zone.
> Purtroppo i resti dei giganti non ci sono arrivati, Ma le loro lapidi sì. Esse sono sotto forma di sfere di marmo, perfettamente realizzate, sulla cui superficie sono incisi ricordi dei morti. Queste sono poi piazzate nel terreno, presumibilmente sopra al corpo, con solo la parte incisa che affiora da terra.
> Ebbene, molte di esse ci dicono che i giganti morti nella zona perirono in seguito a ferite in battaglia o accidentali.
> Credo quindi che il complesso dell'Albero fosse, oltre che un luogo di preghiera, anche un luogo di cura, dove i più sfortunati venivano poi sepolti là vicino. 
> Inoltre, vorrei anche far notare che i rami più tozzi dell'Albero indichino con estrema precisione il nord, il sud, l'est e l'ovest e che, tra i rami verso sud, ve ne sia uno che indichi precisamente la posizione cardinale di [[Nova]], che noi sappiamo esser stata una grande città dei giganti. Che la sua funzione fosse anche quella di essere una bussola per le civilizzazioni dei giganti? Forse, un tempo, da quegli rami pendevano delle foglie descrittive del suo uso? Per ora non mi sento di speculare oltre.*