12/12/2023

Il gruppo, uscito dalla selva con i cittadini salvati, si rende conto che manca qualcuno: [[Archias di Turii|Archias]]. Quest'ultimo mentre viaggia all'interno del tunnel dimensionale creato dal crocevia viene misteriosamente fermato e una mano, che compare dai fasci di luce dell'interno del portale si pone verso di lui. Una voce nella sua mente, ormai familiare al bardo, lo invita ad afferrare la mano. Dopo un po' di insistenza, e con Archias ancora riluttante, la mano lo afferra e lo porta in un semi-piano della Selva Fatata, conosciuto come "[[Il Teatro]]". Là, la Signora Fatata [[Mepomene]], conosciuta come la madre delle Sirene, la Musa Anarchica e la figlia che fuggì, propone un patto ad Archias. In cambio di potere, Archias dovrà generare emozioni nei cuori della gente, in particolar modo emozioni negative, di cui la Signora si nutre. Essa è infatti la patrona di molti bardi, scultori e pittori, a cui fornisce solitamente solo ispirazione, in modo da poter gustare le emozioni generate dalle opere nei cuori di chi le osserva, ma data la natura avventuriera di Archias la Signora offre lui potere, futura gloria e immortalità artistica in cambio di potersi nutrire delle emozioni di chi guarderà le sue opere. 
Archias, inizialmente riluttante ma poi convinto, accetta. La Signora incanta la maschera del bardo con una piuma delle sue ali e diventa per lui una patrona.
Dopo l'incontro con la sua nuova Patrona, Melpomene apre una porta dimensionale per Archias che la usa per raggiungere il resto del gruppo, che dopo aver ricevuto spiegazioni molto vaghe, decide di lasciar perdere e di riportare i cittadini a Seormgrà.

In città, per le gesta del gruppo, c'è grande eccitazione e Sean il Maresciallo comunica al gruppo che sono passati 2 giorni dalla loro partenza notturna, e li invita ad una festa che avverrà la sera al Palazzo d'oro. Il Re ha deciso di organizzare un banchetto in loro onore.
Sean dice anche che è felice di questa festa, anche se è preoccupato, perché dalla morte della Regina e della Principessa, circa due mesi fa, il Re si è rinchiuso a palazzo con una corte ristretta, ed è dai funerali che non si fa vedere.

Sulla morte della regina e della principessa non si sa molto, poco è stato discusso e annunciato, solo che sono state uccise. Gli eventi poi riguardanti la sparizione di varie persone della città ha fatto montare ancora più paranoia nel cuore del Re, che ha deciso di imporre coprifuoco e di chiudere la città. 

Il gruppo viene poi accompagnato da Sean alla sartoria reale, dove tutti vengono agghindati e vestiti con vestiti nobili in stile Tiarna, merlettati, ricamati e decorati con foglia d'oro. Il valore di ogni singola veste è di 50mo.

Arriva la sera, e il gruppo entra nel Palazzo d'oro di Seormgrà, entrano in una grande sala reale, un trionfo di eleganza e storia, dove ogni colonna, trave e pannello pare sia stato cesellato con cura maniacale e poi rivestito di oro scintillante. L'aria è impregnata di un misto di incenso e legno antico, e intorno alla sala vi sono magnifici arazzi che adornano le pareti, raccontando gesta eroiche e leggende antiche.

Al centro della sala, in trono, si trova un vecchio re. La sua figura sembra portare il peso di anni ben superiori a quelli che ha, eppure nei suoi occhi brilla un'intelligenza acuta e una calma sovrana. Vicino a lui, un sacerdote vestito in una lunga tunica puramente bianca, scruta gli invitati tra i quali ci sono figure nobili e guerrieri decorati che osservano il gruppo di giovani eroi con sguardi di curiosità e rispetto. 
Sean annuncia l'arrivo del gruppo al Re, enunciando le loro gesta:
"Tadhg re, davanti a voi gli eroi che si sono prodigati a ritrovare gli scomparsi nostri concittadini assoggettati dalle bestie malvagie, conosciuti nel regno come Fendisquame. Si annoverano tra i loro riconoscimenti l’aver ritrovato le persone scomparse, aver distrutto la minaccia fatata che incombeva sul regno e aver segnalato la posizione di un pericoloso crocevia dal quale possono uscire nuove e pericolose creature da regni lontani, che da oggi verrà saldamente sorvegliato. Per tutto questo il nostro regno è in debito di: Archias di Turii, Thodor Spezzaossa, Furio di Seormgrà, Taximundar detto il Fuoco Fatuo, Kalandyr l’orso ruggente e Gontràn de Larcher. "

Il re, in silenzio, scruta il gruppo e poggiandosi sul braccio del sacerdote al suo fianco si alza e con voce profonda e ancora piena di energia annuncia: "Giovani eroi, è con piacere che vi accolgo nella mia casa, Palasorga, la grande sala dei Re, il Palazzo d'oro. In questa splendida serata permetteteci di onorarvi e udire le vostre gesta, ma per ora godetevi il banchetto in vostro onore, e spero che la presenza mia e della mia corte vi sarà grata. Date inizio al banchetto: Mangiate, Bevete e Danzate!"

Dalle cucine arrivano botti di birra e di idromele e vengono portati ricchi piatti sistemati su dei lunghi tavoli ai lati della sala. Al centro di essa, d'innanzi al Re, un gruppo di bardi che suonano strumenti locali comincia a dare il ritmo per le danze, e nobili e cavalieri del regno di tutte le età cominciano a bere e danzare.

Il gruppo si divide con Thodor e Furio che si danno all'alcol, mentre Archias raggruppa un manipolo di gente e inizia a raccontare davanti al sovrano e al suo pubblico la storia di come le fate sono state sconfitte, Kalandyr si mimetizza nel pubblico e corregge e prende in giro Archias durante la sua performance di grande successo. 
Mentre Thodor e Furio iniziano a bere, origliano le ultime notizie avvenute a corte: Sembra che il sacerdote Grerres il Pio, stabilito a corte da solo due mesi, abbia pubblicamente accusato un veterano cavaliere di Nome Sir Gavain Leorath di tradimento. 
Thodor e Furio, curiosi, si intromettono quindi nella conversazione che stava avvenendo tra il Capitano delle Guardie Rowan Veldt, e lo scriba di palazzo Jorin. Dalla loro conversazione viene fuori che in molti dubitano delle parole di Grerres, in quanto è un estraneo che si è insediato a palazzo da molto poco, mentre Gavain è un cavaliere conosciuto per la sua grande lealtà. 
Anche la recente incarcerazione  di Lady Elanor ha fatto molto discutere. Pare che la storica di palazzo sia stata accusata da Grerres di aver fatto ricerche proibite, che minavano gli interessi del regno, e sfruttando lo stato di quarantena dovuto alle sparizioni, ha convinto Re Tadgh, ormai paranoico e depresso per la morte della moglie e della figlia, a condannarla a morte senza processo. 
Il gruppo, scoperto tutto questo, decide di indagare. 

Thodor e Furio si dirigono immediatamente da Sir Gavain, anch'esso invitato alla festa, che sta affogando il dolore delle accuse nell'alcol e che è praticamente completamente ubriaco. Gavain rigetta le accuse e dice che anche Lady Elanor è palesemente innocente, mentre il dannato prete sta continuando a causare chaos a corte per spingere le sue richieste al Re: pare che voglia convincere Re Tadgh a rendere la sua religione, il Dogma, la religione di stato, garantendo alla Chiesa del Dogma enormi poteri sul popolo dei Tiarna. 

Gavain, ubriaco e con un forte rispetto nei confronti di questi eroi stranieri che hanno salvato il suo popolo, decide di affidare a Thodor le chiavi che portano alle prigioni, sotto la sala del trono, dov'è rinchiusa Lady Elanor. 

Nel frattempo Archias e Kalandyr, terminata l'esibizione, vengono messi al corrente di tutto questo, e sempre intrattenendo gli ospiti per non destare sospetti, il gruppo escogita un piano: Mentre Thodor e Furio rimangono su, a intrattenere gli ospiti, Kalandyr e Archias scenderanno nelle prigioni per parlare con la storica e scoprire cosa aveva scoperto nelle sue ricerche.

Archias scende nelle prigioni, seguito da Kalandyr che si trasforma in un topolino e trovano facilmente Lady Elanor. Purtroppo però, non hanno le chiavi della sua cella. Elanor racconta di come, dopo aver visto dei vecchi piani di battaglia mostrati da Anziano Thomlin, un cavaliere in pensione nonché mentore di Sir Gavain, ha scoperto altri documenti di altre civiltà vicine che indicano come il Dogma abbia cercato, inviando emissari, di ampliare il loro dominio religioso nelle regioni intorno a Nova. Infatti, oltre che a Seormgrà, ci sono documenti che attestano due emissari, uno inviato nel Regno di Ceneria, un'isola a largo della costa del territorio dei Tiarna, fondata da una antica Maga che stufa delle politiche del Regno di Patriagis ha usato la magia per staccare un pezzo di terra dalla costa e lo ha trascinato a largo, fondando il suo regno, l'altro emissario invece è stato inviato nella Repubblica di Nén, un regno di Tritoni che abitano sul fondale tra le coste dei Tiarna e il Regno di Ceneria. 
Elanor dice che prima di essere stata catturata, ha nascosto tra i merletti d'oro di una delle colonne intorno al trono, le prove che ha trovato, nella speranza che il Re le trovasse e le leggesse. 
Archias, incapace di liberarla, affida a lei una daga e lascia Kalandyr a protezione della storica, la cui sentenza potrebbe venir applicata in qualsiasi momento, e torna nella sala del trono, avvertendo Furio e Thodor di cosa ha scoperto. 

Furio e Thodor si dirigono quindi verso l'Anziano Thomlin, che sta bevendo seduto ad un tavolo insieme ad altri veterani cavalieri, mentre Archias mentre intrattiene il Re e il Sacerdote, seduto al suo fianco, cerca di ispezionare le colonne, alla ricerca dei documenti. Purtroppo, i documenti sembrano essere spariti e le colonne ben cerate e pulite. Parlando col Sacerdote, scopre che infatti la Sala del Trono è stata pulita a fondo in giornata, per prepararla alla festa. Archias riesce con l'inganno ad ottenere il nome della ragazza che sovraintende le pulizie della servitù e si avvicina alle cucine per parlarle.

Mentre Archias ottiene il nome di Lia, la sovraintendente della servitù, Furio va a parlare accompagnato da Thodor con Thomlin. Il veterano è preoccupato per la deriva religiosa del Re, e soprattutto è incredulo davanti alle accuse del Sacerdote nei confronti del suo allievo Gavain. Pressato da Furio, l'anziano mostra lui una mappa, sulla quale sono allegati dei documenti che indicano come il Dogma abbia cercato di diventare alleato militare di Seormgrà in un momento di bisogno. In cambio degli aiuti militari voleva avere più potere sulla regione, ma il Padre di Tadhg, il vecchio Re, rifiutò. 

Archias nel frattempo parla con Lia, che dopo un'iniziale diffidenza nei confronti del Bardo, decide di fidarsi di lui e confessa di aver trovato i documenti nascosti mentre cerava le colonne. Con uno stratagemma, fa uscire poi i documenti dalla cucina all'interno di una fetta di dolce che viene "consumata" da Archias. 

L'anziano, indica poi a Furio e Thodor una possibile pista: ha sentito dire che Padrona Ilena, dama di corte, amica intima della Regina, e capa della servitù sapeva qualcosa. 

Proprio in quel momento, Kalandyr esaurisce la sua forma da topo e si ri-dirige verso la sala del trono.

In preda a questa serie di investigazioni, il Re, si fa forza sul braccio del Sacerdote, e annuncia un brindisi in nome degli Eroi. Di nuovo, li presenta e li mostra alla sua corte e dona ad ognuno di loro una ricompensa:
Un atto di proprietà per un ettare di terra con casolare. Ogni pezzo di terra è già affidato a delle famiglie di lavoratori di cui gli eroi diventano feudatari (ogni membro ha la sua terra e il suo casolare), in più a Furio viene donata la rettifica del suo esilio. 

Con questa, non vi servirà alcun lasciapassare, e siete liberi di andare e venire quando volete. Con questa, miei cari eroi di Seormgrà, siete ufficialmente cittadini del regno! Capisco che, in quanto avventurieri, per voi dell'oro nudo e crudo sia più utile, ma spero che i ricavati delle terre possano essere ricompensa sufficiente in tal senso. Inoltre, spero che un giorno, quando vi ritirerete a vita privata, possiate chiamare queste terre: casa.

La corte esulta e tutti riprendono a bere e danzare, complimentandosi con gli eroi.

> [!error]- Momento Hot
> In questo momento le persone cominciano ad essere piuttosto ebbre, e un  gruppetto composto da tre ragazze tiarna avvicina Furio e dopo un po' di flirt, lo conduce in una stanza per divertirsi. 
> Thodor, perso il compagno, si dirige da solo verso la Padrona Ilena. Questa accetta di buon grado di parlare con Thodor e iniziano a danzare. Ilena spiega che il modo migliore di non farsi notare è parlare in mezzo alla folla. Ilena spiega che lei possiede una lettera che la regina le mandò dove quest'ultima parlava delle sue preoccupazioni per l'influenza del Sacerdote sul Re e di diverse discussioni che lei ha avuto con il Sacerdote. La Padrona, prende la mano di Thodor e se lo infila nella scollatura del petto, dove, ravanando, Thodor trova una tasca con la lettera, che con garbo prende e lascia Ilena alle sue danze. Prima di andarsene, Ilena dice a Thodor che la regina era preoccupata per l'arrivo di alcuni "vini speciali". Si da il caso che l'unico fornitore di vino a palazzo è uno degli invitati, e gli indica Maris.

Thodor si dirige quindi da Maris e dopo un breve interrogatorio e qualche minaccia, scopre che Maris ha venduto vino avvelenato al sacerdote, che lo aveva convinto fosse necessario per il re, e non sapeva che sarebbe stato utilizzato per assassinare la principessa e la regina.

A questo punto, il gruppo consulta di nuovo il veterano, che consiglia loro di scoprire dove si trova il vino. Il gruppo chiede quindi a Lia, la sovraintendente e trova un sospetto mobiletto chiuso a chiave nella cucina dove Lia giura di aver visto delle bottiglie di vino come quelle descritte da Maris. 

Nel frattempo Kalandyr si è intrufolato al primo piano ed è per errore entrato nella camera dal Re, attivando le magie di sicurezza poste su di esso. Riesce però a svingnarsela dalle guardie giusto in tempo perché Archias prenda l'attenzione della sala e cominci la sua arringa. 
Una dopo l'altra presentano le prove al Re, su come il Sacerdote voglia far diventare il Dogma la religione di stato per ampiare il potere della Chiesa, e di come la regina, contraria a tutto ciò sia stata assassinata. Archias fa comparire uno dopo l'altro i testimoni con le loro prove, che confessano quello che sanno.
Inizialmente il Sacerdote riesce a tirare su una difesa abbastanza convincente, ma quando viene presentato il vino e il chierico si rifiuta di berlo, il Re capisce costa sta succedendo. 
In quel momento il Re fa fermare il sacerdote, prende il suo spadone e dopo aver recitato una serie di formule tradizionali condanna a morte il sacerdote. Il sacerdote inizia ad urlare per la sua vita, implorando pietà e cercando di giustificare le sue azioni, dicendo che qualcosa si sta risvegliando, e avrà bisogno di più potere, più terre per essere contenuto. Il Re decapita il sacerdote e dichiara le celebrazioni finite. 

Il gruppo viene scortato da Sean ad una Locanda dove potranno riposare.

