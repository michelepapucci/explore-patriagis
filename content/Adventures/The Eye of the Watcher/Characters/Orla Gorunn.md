---
aliases:
  - Orla
tags:
  - Personaggio
  - Giocatore
---
Nome: Orla Gorunn
Razza: Nana
Classe: Paladina
Background: Mercenaria
Allineamento: Legale Buono

### Background
Orla è una nana imponente, alta circa 1,27 metri e pesa 75 kg, ha 23 anni. Ha capelli rossi intrecciati con fili verdi, e occhi color ambra che emanano una luce di determinazione e saggezza. Orla è originaria di [[Zubduzurak]]. La sua armatura è di un grigio scuro, rifinita con rune dorate di protezione e benedizione. Porta con sé un martello da guerra e uno scudo decorato con l'emblema della sua casata, i [[Gorunn]], noti per la loro ferocia e lealtà.
La famiglia Gorunn è nota per i suoi guerrieri formidabili e per la loro incrollabile fedeltà nei confronti di [[Vlok Valfur]], il dio dei nani. Unica figlia femmina della sua famiglia, cresciuta in un ambiente di ferro e fiamme, Orla ha imparato l'arte della guerra e il valore dell'onore fin da giovane, grazie agli insegnamenti di suo padre.
Dopo aver completato il suo addestramento militare, Orla ha scelto di lasciare la sicurezza della sua cittadella per diventare una mercenaria. Lo scopo della sua partenza è quello di compiere molte imprese eroiche e giuste che possano accrescere la sua fama e la sua ricchezza e portare onore al suo clan, e sotto sotto anche dimostrare a suo padre che vale quanto i suoi fratelli.
Così è arrivata a [[Nova]] e si è unita alla [[Gilda degli Avventurieri di Nova|Gilda degli Avventurieri]] di [[Zaldak Versabirra|Zaldak]], che ha notato subito in lei una discreta ferocia in combattimento, ma anche dei saldi principi morali, che l’hanno convinto che su di lei si può contare e che non è solo una testa calda che gli farà perdere tempo e soldi.