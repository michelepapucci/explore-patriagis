## A Nova

> [!quote] Nova
> *In una splendida mattinata chiara e soleggiata del mese di [[4 - Satis|Satis]], vi siete ritrovati a dover faticosamente salire le scale del [[Colle dei Mestieri]], uno dei cinque colli di [[Nova]], capitale del [[Regno di Patriagis]] e gigantesca metropoli. Salire gli alti scalini [[Nifilim]] sarebbe impossibile per le vostre corte gambe, ed è per questo che agli estremi della antica scalinata sono state scavate nel marmo delle scale più piccole, più adatte ai moderni abitatori di questi colli. Il grande spazio, offerto dalle giganteschi gradoni, è oggi occupato da sontuosi mercati, più o meno organizzati in base alle gilde e alle corporazioni a cui i venditori appartengono.
> Pesce fresco arrivato da [[Malporto]] con lo [[Scavalcapietre]], pelli e cuoia di altissima qualità conciate a [[Millepozzi]], poi grani, farine, prodotti da forno e caseari prodotti nelle campagne vicine, probabilmente a [[Smossa]]. 
> Man mano che salite, vedete la città allontanarsi sotto di voi: il vostro occhio cade sul fiume [[Tiberino]], che si lancia dal [[Colle de Tullio]] formando una bellissima cascata, sopra alla quale sorge il [[Palazzo Reale dei Tullio|Palazzo Reale]]. Seguendo con gli occhi il corso del fiume, vedete che, dopo la cascata, si fa strada faticosamente tra le casette e gli edifici di [[Nova]], per poi curvare improvvisamente, affiancando il [[Colle Favilla]] dove le giovani menti di [[Nova]] studiano la [[Scintilla]] e le sue applicazioni. Continua poi verso di voi, e, schivato il colle sul quale vi trovate, si dirige a sud. Lento e inesorabile, sembra che stia incespicare contro il [[Colle dei Templi]], dove i fedeli celebrano grandi personaggi del passato tra i luoghi sacri della città. Prima di raggiungerlo, il fiume curva rapido a ovest e saluta sommariamente anche il [[Colle del Dogma]]. Là sorgono gli accampamenti militari e i luoghi sacri da dove l'[[Arcipio]], a capo di questa potente organizzazione religiosa, gestisce i suoi affari. 
> Il [[Tiberino]] esce poi dalle mura cittadine e continua poi silenziosamente verso ovest, dove le sue acque sono usate per irrigare i grandi campi fuori da [[Nova]]. Il suo cammino continua lento e quieto finché diverse miglia più a ovest, intravedete, in questa chiara giornata, il fiume che raggiunge il suo delta, e, salutata la costiera cittadina di [[Smossa]], si getta finalmente in mare. 
> Riportando la mente a [[Nova]], osservate le grandi mura cittadine che sovrastano, ignorati dal fiume, i [[Bassifondi di Nova|Bassifondi]] della città. Questi, schiacciati tra le mura e i colli, sembrano aggrapparsi con forza al terreno, quasi come se la città stesse cercando di sputarli via, lontani. 
> Mentre le vostre menti divagavano, le vostre gambe raggiungono la cima, e venite accolti da un antico tempio [[Nifilim]]. Rimane poco dell'aspetto originale: il marmo del tempio è schiacciato da soppalchi e casupole in legno e mattone, che, seppur raffinate, appaiono come dei tumori attaccati alle sue superfici. Il pavimento, le pareti e persino il soffitto sono costernati da una bolgia di gilde e corporazioni i cui edifici sono ammassati vicini l'uno all'altro o collegati su più livelli da ponti e passerelle. In questo caos di edifici e persone che corrono indaffarate, sorge un luogo a voi caro e familiare: il [[Il Riposo del Macaco|Riposo del Macaco]] sede della [[Gilda degli Avventurieri di Nova]], capeggiata dal vostro capo e amico [[Zaldak Versabirra]]*. 

Il gruppo entra nella locanda e assiste ad una lite tra due gruppi di avventurieri che si stanno facendo un nome di recente: gli [[Squarciaviverne]] e i [[Fendisquame]]. In particolare, [[Gaius de Romolio]] appartenente alla prima squadra ha di nuovo insultato la famiglia di [[Gontràn de Larcher]] appartenente all'altra. 
A dividerli c'è [[Daikan Columna|Daikan]], uno dei fondatori dell'[[Orda d'Argento]], il più famoso e importante gruppo di avventurieri della nazione. 

> [!info]- Famiglie di [[Nova]] e rivalità
> La famiglia [[Romolio]] è una delle più importanti famiglie del [[Regno di Patriagis]] da quando [[Filomena de Romolio]] sposò il secondo re del regno, primogenito della allora appena fondata Famiglia [[Tullio]], [[Re Romio I dei Tullio|Re Romio I]].
> 
> La famiglia [[de Larcher]] ha origini antiche, come la famiglia [[Romolio]] che affondano fino al [[Regno dell'Ovest]] dove faceva parte dell'aristocrazia. Recentemente sembra però stiano affrontando problemi economici, nonostante questo, ha ancora profonde radici nel tessuto sociale: [[Gontràn de Larcher]] è un membro di successo della [[Gilda degli Avventurieri]], [[Jean de Larcher]] è un [[Oratore]] del [[Dogma]], [[Alain de Larcher]] è un membro dell'[[Ordine dei Cavalieri di Romio]] e [[Xavier de Larcher]] è attivo nelle politiche della città.  
> 
> La due famiglie non sono in aperto conflitto ma [[Gaius de Romolio]] e [[Gontràn de Larcher]] sono coetanei e di estrazione sociale simile, quindi sono cresciuti in ambienti limitrofi e sono rivali da anni. [[Gaius de Romolio]] ama prendere in giro [[Gontràn de Larcher]] che ritiene essere appartenente ad una famiglia ormai fallita e dimenticata. 

A dare una mano a [[Daikan Columna|Daikan]] c'è anche lo stesso [[Zaldak Versabirra|Zaldak]] che, finendo una lavata di capo ai due gruppi e, tira un sospiro di sollievo vedendovi: "*Finalmente, eccovi. Come vedete qua è sempre un delirio, spero che almeno voi oggi non mi darete delle grane.*.."

Zaldak chiama per nome ogni membro del gruppo, chiedendo loro come stanno e come sta andando la loro vita ultimamente. 
Una volta accertato che tutto va bene continua con: "*Bene ragazzi, ora però è il momento di parlare di affari. Ho una missione semplice ma delicata: dovreste recarvi con la massima urgenza a [[Smossa]]. 
Siamo stati contattati dal [[Clan Ghorzaan]], un clan di [[Dragonidi|dragonidi]] che vive nella cittadina. Hanno scoperto uno scambio epistolare sospetto tra un membro del loro Consiglio di Anziani, [[Zalthar Ghorzaan]], e un individuo esterno al clan. Purtroppo, pare che siano riusciti a recuperare soltanto una copia di una lettera che [[Zalthar Ghorzaan]] ha inviato a questo individuo, nella quale rivela informazioni riservate del Clan. 
Il resto del Consiglio degli Anziani ci ha chiesto di scoprire chi è questo misterioso individuo a cui [[Zalthar Ghorzaan|Zalthar]] ha rivelato le informazioni, e soprattutto a che scopo. 
In questo momento, le guardie della città di [[Smossa]] stanno arrestando [[Zalthar Ghorzaan|Zalthar]] su mio ordine, ma tecnicamente non ha commesso niente di illegale. Dovete arrivare là e interrogarlo prima che si accorga del fatto che non ha motivo di essere trattenuto.* "

> [!info] Zaldak e le [[Guardia Cittadina|Guardie Cittadine]]
> Zaldak ufficialmente non ha alcun potere sulle forze armate cittadine, tuttavia, esser a capo di una Gilda che risolve problemi alle persone fa sì che tu accumuli un bel po' di favori, da riscattare quando c'è bisogno.
> Se qualcuno chiede a [[Zaldak Versabirra|Zaldak]] come sia possibile che la [[Guardia Cittadina]] di [[Smossa]] si muova su suo ordine, lui tronfiamente accenna al fatto che il [[Capitano del Popolo]] di [[Smossa]] è un suo vecchio amico e gli deve più di un favore. 
> 

Per raggiungere velocemente [[Smossa]], [[Zaldak Versabirra|Zaldak]] da ai giocatori un biglietto ciascuno per il traghetto che parte dalla base del [[Colle dei Mestieri]] di [[Nova]] e ferma a [[Smossa]] percorrendo il [[Tiberino]]. 

## Traghetto sul [[Tiberino]]

Il traghetto sta aspettando il gruppo e, riconoscendo le spille della [[Gilda degli Avventurieri]], fa montare il gruppo e parte verso [[Smossa]]:

> [!quote] Uscita da Nova
> *I due mozzi vi fanno strada e salite grazie ad una passerella su un piccolo traghetto ampiamente in ritardo. Il capitano fa levare l'ancora e partite velocemente alla volta di [[Smossa]]. Sul traghetto siete voi più altre 4 passeggeri. L'equipaggio è formato dal timoniere che funge da capitano e due mozzi che si occupano di scrutare i dintorni e, con lunghi bastoni, tengono il mezzo lontano dalle sponde del fiume.*  
> *Uscite velocemente da [[Nova]] e il fiume si allarga e scende verso il mare. La crociera diventa più movimentata. Intorno a voi vedete una miriade di canali che irrigano i campi vicini.*

Timoniere: *Garillo*
Mozzi: *Manfredo* e *Vercello*

Il vascello è lungo 10 m, il timoniere si trova a poppa, sulla quale girano delle enormi pale. 

Dopo essere usciti da [[Nova]] e circa a metà del percorso, leggete questo ai giocatori con Percezione Passiva 15 o superiore:

> [!quote] L'acqua si rompe
> *Avvertite qualcosa che sbatte sulla chiglia del traghetto, una, due volte, poi il silenzio. Avverti poi qualcosa infrangere il pelo dell'acqua, hai un momento per reagire.*. 

Durante questa reazione, il giocatore può compiere un'azione. Può bersagliare il punto in cui si è infranta l'acqua, senza però capire di preciso che cosa sia. Il punto in cui si infrange l'acqua è a sinistra dell'imbarcazione, qualche metro verso la poppa.

Per tutti i giocatori che non superano la Percezione Passiva: 

> [!quote] L'acqua si rompe
> *Senti l'acqua infrangersi, vedete una, due, tre figure umanoidi armate nuotare velocemente intorno al traghetto. Una di loro, notando un passeggero che si è affacciato incuriosito, lancia un arpione e lo trafigge su un braccio, in un attimo, la creatura tira la fune dell'arpione e vola il passeggero in acqua.*

```encounter
creatures:
  - 3: Merrow 
players:
  - Test_1
  - Test_2
  - Test_3
```

Le creature provano a rimanere nella zona di poppa e bersagliano con i loro *arpioni* chiunque si affacci dall'imbarcazione, tentanto di portarli in acqua. 

Se nessuno si affaccia, le creature tentando di distruggere le pale dell'imbarcazioni (CA 12, PF 60) e di trasportarla a riva per fermarla. Se si sporge il *timoniere* ha la priorità sugli altri.

Se una creatura viene trasportata in qualche modo sulla nave, cerca di tornare in acqua dove ha vantaggio.

Se una delle creature viene uccisa, le altre fuggono. 

## Arrivo a [[Smossa]] e Interrogatorio

La [[Guardia Cittadina]] di [[Smossa]] sta tenendo [[Zalthar Ghorzaan]] in custodia presso il [[Palazzo della Regia Giustizia di Smossa]]. Il gruppo viene accolto alla banchina nella zona sud di [[Smossa]] da una guardia di nome *Pigano* che riconosce il gruppo grazie alle loro spille. 
Il soldato accompagna il gruppo al Palazzo dove, entrati in un piccolo sotterraneo, vengono lasciati da soli in una stanza con [[Zalthar Ghorzaan|Zalthar]]. Questo è un anziano dragonide dalle scaglie verdi, è ormai ingobbito per l'età e veste con un mantello elegante ma semplice. 
Sul petto porta una spilla di ferro, che rappresenta una zampa da rettile, con quattro artigli incisa su una moneta. Con una CD 15 in Intelligenza (Storia), con vantaggio se il personaggio è cresciuto a [[Smossa]] o ha passato qui del tempo sostanzioso, è possibile riconoscere la spilla come simbolo del [[Clan Ghorzaan]]:

> [!quote] Spilla Ghorzaan
> *La spilla sul petto di [[Zalthar Ghorzaan|Zalthar]] è composta da una moneta d'argento, sulla quale sono incise delle zampe da rettile. Con tutta probabilità si tratta del simbolo che identifica i membri del [[Clan Ghorzaan]], famosi mercanti della zona.* 

[[Zalthar Ghorzaan|Zalthar]] è restio a parlare e inizia attaccando il gruppo chiedendo loro se sono complici di chi ha ordinato questa sua illegale reclusione. Nonostante svii la conversazione se si parla della *vere* motivazioni della lettera, [[Zalthar Ghorzaan|Zalthar]] si dimostra collaborativo, seppur sempre con un tono sarcastico. È disposto a condividere queste informazioni ed è tranquillo nel parlare delle azioni da lui commesse:
- [[Zalthar Ghorzaan|Zalthar]] è stato contattato da [[Yvun]], un umano che, insieme al gemello, ha vissuto col [[Clan Ghorzaan]] per diversi anni a [[Smossa]];
- [[Yvun]] ha chiesto a [[Zalthar Ghorzaan|Zalthar]] delle informazioni riguardanti dove si trova la [[Fonti di Scintilla|Fonte di Scintilla]] che il clan usa per far schiudere le proprie uova. In cambio ha offerto una lauda ricompensa;
- [[Zalthar Ghorzaan|Zalthar]] ha accettato poiché il [[Clan Ghorzaan]] non sta navigando nell'oro ultimamente: Anni fa, a [[Malporto]] è stata aperta la [[Stazione Viaferri]] e il porto di riferimento della regione non è più [[Smossa]]. Di conseguenza, il [[Clan Ghorzaan]], che vive di mercatura, ne ha risentito.

[[Zalthar Ghorzaan|Zalthar]] non si lascia intimidire in nessun caso e traspare come una persona lucida, con delle intenzioni precise che è convinta di aver fatto la cosa giusta per il clan.

Con una CD 15 in Carisma (Persuasione) è possibile strappargli qualcosa sul *perché* [[Yvun]] volesse sapere il luogo della schiusa.
In questo caso, [[Zalthar Ghorzaan|Zalthar]] commenta: "*[[Yvun]] sta per tentare qualcosa di grande, che potrebbe gettare luce sul passato di tutti noi. Se, in qualche modo, posso aiutarlo, lo faccio volentieri*". 

[[Zalthar Ghorzaan|Zalthar]] inoltre non commenta su che informazioni abbia dato a [[Yvun]] riguardo dove si trovi la [[Fonti di Scintilla|Fonte di Scintilla]] che il clan usa per schiudere le uova.

## Parlare con [[Berti Ghorzaan]] al [[Clan Ghorzaan]]

Se il gruppo decide di investigare altri membri del clan, troveranno al [[Mercato di Smossa]] diversi [[Dragonidi|dragonidi]] con spille simili a quelle di [[Zalthar Ghorzaan|Zalthar]]. 

I membri fuori dal *Consiglio di Anziani* del Clan non conoscono la faccenda. 
Se il gruppo si presenta chiedendo informazioni su [[Zalthar Ghorzaan|Zalthar]], i membri del clan possono condividere le seguenti informazioni:
- [[Zalthar Ghorzaan|Zalthar]] è un membro del *Consiglio degli Anziani* del [[Clan Ghorzaan]]. È un bravo dragonide che si è sempre speso per aiutare il prossimo, anche chi non fa parte del clan;
- [[Zalthar Ghorzaan|Zalthar]] ama stare insieme ai cuccioli di [[Dragonidi|dragonide]] e, in generale, alla gioventù. Fu lui che, rompendo secoli di tradizioni, accolse due giovani uomini che avevano perso tutto;

Se chiedono chi possono sentire per sapere meglio faccende interne al Consiglio tutti puntano a [[Berti Ghorzaan|Berti]], che si trova all'[[Asilo Ghorzaan]].

Se si recano all'[[Asilo Ghorzaan]], [[Berti Ghorzaan|Berti]] accoglie il gruppo in uno degli edifici del [[Clan Ghorzaan]]. In particolare, è un asilo dove tengono le uova in attesa dei pellegrinaggi e dove si prendono cura dei cuccioli di [[Dragonidi|dragonidi]]. 

Al momento ci sono 4 cuccioli di [[Dragonidi|dragonide]], tutti più o meno coetanei. 

[[Berti Ghorzaan|Berti]] si rivela come il [[Dragonidi|dragonide]] che ha ingaggiato la [[Gilda degli Avventurieri]] per risolvere la questione. Ha saputo della cattura di [[Zalthar Ghorzaan|Zalthar]] e non è felice. 
[[Berti Ghorzaan|Berti]] ritiene che [[Zalthar Ghorzaan|Zalthar]] abbia agito di buon cuore e non meritava, alla sua età, un tale trattamento. Inoltre, è anche indispettita che nonostante tutto il gruppo non abbia scoperto niente. 

[[Berti Ghorzaan|Berti]] dona, quindi, al gruppo la bozza della lettera che hanno trovato negli uffici di [[Zalthar Ghorzaan|Zalthar]] e del quale egli poi ha spedito una copia a [[Yvun]]:

> [!letter] **Lettera di Zalthar a Yvun**
>*Caro [[Yvun]],*
> 
 >*Come ben sai, in quanto parte del Consiglio degli Anziani, sono custode dei segreti del [[Clan Ghorzaan]] e possiedo quindi le informazioni che cerchi e per le quali hai offerto un grande compenso.*
 > 
 >*Contro il volere del mio clan, mi sento uno sciocco a rifiutare il tuo compenso in questo periodo così arido, e quindi ti rivelerò quello che posso*: 
 >*Ai piedi del [[Falso Monte]], in mezzo ai [[Pendici]], a nord di [[Filobello]] ma a sud della scomparsa [[Archealbero]], nascosto tra i vapori sulfurei e le rocce incandescenti, giace un luogo di potere antico come il tempo stesso. 
 >Là, nascosto tra i cunicoli del vulcano, la nostra gente ha scovato una [[Fonti di Scintilla|Fonte di Scintilla]] così pura e potente che da generazioni è in grado di far schiudere le nostre uova. Inutile dire che per noi questo luogo è sacro, poiché da esso dipende la continuazione della nostra stirpe e il mantenimento dei nostri poteri ancestrali.* 
 >
 >*Mai avrei rivelato ciò ad un estraneo, ma tu, [[Yvun]], sei stato nostro ospite, sei stato gradito, e i tuoi scopi sono, a mio giudizio, nobili*. 
 >
 >*Ti esorto, però, a considerare con la massima serietà la delicatezza di queste informazioni. Purtroppo, la posizione esatta di questa fonte, e il percorso sicuro attraverso le grotte vulcaniche, rimane un segreto che a nessun prezzo posso rivelare, poiché io accetto il tuo compenso per il bene del mio clan, ma nessun bene può venire dal mettere su carta il luogo della nostra schiusa. Nonostante questo, spero che queste informazioni approssimative siano a te gradite e sufficienti per i tuoi studi.*
 >
 >*Affidando a te queste parole, spero di aver aperto una via che porti beneficio a entrambi, senza compromettere l'integrità di ciò che per noi è sacro.*
 >
 >*Con rispetto, e nella più stretta confidenza,*
 >*[[Zalthar Ghorzaan]]*

Purtroppo la lettera che ha iniziato lo scambio, quella da [[Yvun]] a [[Zalthar Ghorzaan|Zalthar]] non è stata ritrovata, probabilmente distrutta ormai.

Se il gruppo chiede informazione su [[Yvun]], [[Berti Ghorzaan|Berti]] racconta queste cose su [[Yvun]] e sul suo gemello [[Fildrit]]:
- [[Yvun]] e [[Fildrit]] nacquero nei [[Bassifondi di Nova]] dove il padre abbandonò la madre immediatamente dopo aver saputo che era incinta dei gemelli;
- Hanno vissuto lì fino ai dieci anni quando la madre, una tossicodipendente estremamente indebitata con le mafie locali per procurarsi il [[Fiocco Nero]], la droga di cui era dipendente, scomparì misteriosamente;
- I due vennero a vivere a [[Smossa]] da dei parenti della madre, ma anche loro dopo poco tempo li abbandonarono per trasferirsi a [[Malporto]]; 
- [[Zalthar Ghorzaan|Zalthar]] trovò i due orfani e decise straordinariamente di crescerli come dei dragonidi del clan;
- Attraverso i mezzi del [[Clan Ghorzaan]], i due crebbero e a sedici anni lasciarono [[Smossa]] per tornare a [[Nova]];
- Là entrarono in una ditta di archeologi, dove dopo un paio di anni fecero un po' di carriera: [[Yvun]] imparò ad armonizzare il [[Lapisma]] incantando le pietre che la ditta ritrovava. [[Fildrit]] imparò la costruzioni di oggetti magici con il [[Lapisma]] creando prodotti da vendere con le gemme incantate da [[Yvun]] e gli altri armonizzatori; 
- Dopo questo, il [[Clan Ghorzaan]] non ha avuto più notizie dei due fino ad ora; 

[[Berti Ghorzaan|Berti]] chiede al gruppo di recarsi alle [[Rovine di Archealbero]] e di trovare [[Yvun]] e [[Fildrit]], perché qualsiasi cosa stiano tramando con la [[Fonti di Scintilla|Fonte di Scintilla]] non può essere niente di buono. Inoltre, rivela [[Berti Ghorzaan|Berti]], vuole che la [[Fonti di Scintilla|Fonte di Scintilla]] rimanga segreta e le [[Rovine di Archealbero]] un luogo abbandonato poiché a breve il [[Clan Ghorzaan]] partirà per un pellegrinaggio di schiusa delle uova e non vogliono trovarsi sorprese.

## Verso le [[Rovine di Archealbero]]

Il viaggio da [[Smossa]] alle [[Rovine di Archealbero]] dura 14-16 ore. Se il gruppo vuole fare una sosta prima di arrivare alle [[Rovine di Archealbero]], il percorso segue la [[Via Solis]] fino [[Nova]], poi passandole sopra da nord, sale sulle colline e poi sui pendici passando per il [[Passo del Castagnone]]. Poco dopo, si incontra la città di [[Filobello]] e, infine, si arriva alle [[Rovine di Archealbero]]. 

Tutto è tranquillo per il viaggio che passa lungo la [[Via Solis]] fino a [[Nova]] e poi sale per [[Filobello]]. A qualche ora dal [[Passo del Castagnone]] il gruppo si rende conto che ha probabilmente sbagliato percorso. 
Con una prova di Saggezza (Sopravvivenza) CD 10 capiscono che sono nella direzione giusta, ma sono su un percorso secondario, più piccolo, qualche kilometro più a nord.

Hanno tre scelte:
1. Proseguire sul percorso scelto, meno battuto e più selvaggio, e arrivare al [[Passo del Castagnone]] accumulando 30 minuti di ritardo;
2. Tornare indietro per 2 ore fino al bivio e prendere il percorso giusto, accumulando 2 ore di ritardo;
3. Attraversare il bosco di sera per raggiungere il percorso principale, accumulando 1 ora di ritardo;

### Scelta 1

Il gruppo continua sul sentiero sbagliato. Dopo una decina di minuti incontrano un ponte su un ruscello con una forte corrente. 
Il ponte è costruito a secco con pietre fluviali ben levigate ma, al suo centro, mancano diverse pietre rendendo impossibile attraversarlo senza saltare. 

Intelligenza (Storia) CD 15: 

> [!quote] Ponte di Pietra insolito
> *Il ponte appare vecchio di secoli e, la sua architettura e tecnica di costruzione, ricorda molto quella di un antico popolo di cavalcatori di viverne che da tempo ha lasciato queste zone. Le leggende ricordano che i cavalcatori avevano un potere enorme nella loro voce, in grado di domare ogni tipo di creatura, tra le quali le loro viverne. Si narra che le loro costruzioni erano fatte di pietre viventi che erano assopite dai loro canti. "Meglio non svegliare la pietra che dorme" sembra riportare un antico proverbio del popolo.* 

CD Percezione 22: 

> [!quote] Respiro?
> Il ponte, a volta, sembra tremare ritmicamente. 

Se il gruppo in qualsiasi modo interagisce col ponte si svegliano le rocce, altrimenti, possono guadare il ruscello. 

```encounter
creatures:
  - Earth Elemental

players:
  - Test_1
  - Test_2
  - Test_3
```

Il ruscello è largo 9 metri, e l'acqua è profonda nel punto più basso 130 cm, per guadare il ruscello con successo  è richiesta una prova di Forza (Atletica) o Destrezza (Acrobazia) con CD 15. Se fallita, il giocatore subisce 1d8 danni contundenti scivolando nel letto del fiume e venendo sbalzato. 
Può ripetere la prova per saldarsi a terra e attraversare. Ogni volta che fallisce la prova, subisce 1d8 danni contundenti e viene sbalzato lungo il corso del fiume di 6 metri. 

### Scelta 2

Il gruppo non ha incontri e accumula 2 ore di ritardo.

### Scelta 3
Il gruppo entra in una zona della foresta molto oscura. 

> [!quote] Ragnatele
> *Le fronde degli alberi, man mano che camminate sempre più nel profondo del bosco, sembrano chiudersi sopra di voi, lasciando trapassare pochi fili di luce che non bastano ad illuminare i vostri dintorni.*
> *Dopo qualche altra decina di minuti di cammino, sentite il terreno fangoso sotto di voi farsi sempre più umido e ogni passo diventa pesante. Avete la costante sensazione che qualcuno, interessato dal vostro lento andare attraverso i fanghi del bosco, vi osservi.*
> *La poca luce, poi, vi rivela l'osservatore: vi specchiate improvvisamente su grandi gocce di rugiada poggiate in un complesso intrecciato di fragili fili che compongono un enorme tappeto bianco che si regge tutto intorno a voi ai tronchi degli alberi. Su di esso vedete 6 Ragni giganti osservarvi, pronti ad attaccare.*

```encounter
creatures:
  - 6: Giant Spider

players:
  - Test_1
  - Test_2
  - Test_3
```

Tutto il terreno di combattimento è *terreno difficile* per i giocatori. Inoltre, tra ogni albero è presente una passerella larga 1.5m di ragnatela che lo collega all'albero più vicino. I ragni cercano di non entrare nel fango, ma di sfruttare le loro ragnatele per attaccare.

Ogni passerella di ragnatele ha CA 10 e PF 10 (Resistenza ai danni contundenti e perforanti e debolezza ai danni da taglio). 

Se una ragnatela prende fuoco viene distrutta alla prossima conta di Iniziativa 20 e altre 1d4 ragnatele limitrofe prendono fuoco. 

Se ridotti a meno di tre unità, i ragni rimasti scappano.

Una volta sconfitti i ragni, il gruppo poi raggiunge il percorso originale senza ulteriori strani incontri.

## Arrivo a [[Filobello]]

A Filobello possono trovare un [[Tempio di Tiche di Filobello|Tempio di Tiche]], la [[Locanda di Filobello]] e la [[Gilda dei Minatori di Filobello]]. 

## Arrivo alle [[Rovine di Archealbero]]

La città da lontano appare molto trasandata e abbandonata. Avvicinandosi si scorge il gigante albero di marmo senza foglie, che da il nome alle rovine. [[Archealbero]] prima del'eruzione del [[Falso Monte]] era infatti un centro abitato costruito, come [[Nova]], su delle rovine [[Nifilim]]. 

In giro vedete che alcune case sono state rinforzate e sembrano di nuovo abitate, e delle tende sono state piazzate alla base dell'albero.
In giro, come delle guardie, vedete delle creature umanoidi con gli occhi luminescenti e viola, i cui corpi sembrano fatti di cenere.

In una delle tende, notate un lume acceso e un ombra che si aggira al suo interno. 

In giro per la città ci sono una decina di Zombie di cenere rianimati. Un Cultista sta studiando secondo gli ordini di [[Yvun]] in una tenda il manuale *Morte e Non-Morte: Tecniche avanzate di resurrezione* che [[Yvun]] ha rubato a [[Malporto]].

Nel frattempo [[Yvun]] e [[Fildrit]] sono entrati nella grotta cercando di rianimare il drago. 

Nelle casupole rinforzate, trovano la camera dove dormono [[Yvun]] e [[Fildrit]]. 
Dentro, ci sono delle casse ai piedi del letto. In quella di [[Fildrit]] trovano:
*Cotta di Maglia + 1*, Diario di [[Fildrit]]. 

In quella di [[Yvun]] trovano:
Una copia della lettera di [[Zalthar Ghorzaan|Zalthar]], 2 *Pozioni di Cura*, un frammento di [[Lapisma]] incantato con *Misty Step* e un frammento incantato con *Lightning Bolt*. 

```encounter
creatures:
  - 10: Ash Zombie
  - Human Death Cultist
players:
  - Test_1
  - Test_2
  - Test_3
```


> [!book] Diario di Fildrit
> **Giorno 1**  
> *Arrivo oggi alle rovine con Yvun e una squadra di archeologi. Il nostro obiettivo è trovare artefatti contenenti [[Lapisma]], un tempo, infatti, [[Archealbero]] era un insediamento [[Nifilim]] e per anni, prima dell'eruzione si estraeva [[Lapisma]] qui. Anzi, se non erro, è proprio il luogo dove [[Torrvic Loytakuvo]] ha scoperto la famosa gemma secoli fa.  L'aria è carica di eccitazione e mistero*. 
> 
> **Giorno 23**  
> *Dopo settimane di scavi infruttuosi, la speranza inizia a scemare. [[Yvun]] rimane ottimista, ma alcuni nel gruppo sono dubbiosi*.
> 
> **Giorno 57**  
> *Un ritrovamento incredibile oggi! Abbiamo esumato lo scheletro perfettamente conservato di quello che sembra essere un [[Drago]], una creatura estinta. Inoltre, per la prima volta, crediamo, il drago ha ancora molte scaglie ed è possibile ammirare il verde smeraldo del suo manto. [[Yvun]] è euforico* e ammetto anche io di essere molto eccitato da questo ritrovamento. 
> 
> **Giorno 72**
> *Lo studio dello scheletro del drago è diventato la nostra principale occupazione. [[Yvun]] è ossessionato, e anche io sento un crescente rispetto per questa magnifica bestia*.
>
> **Giorno 80**
> *[[Yvun]] si è recato a [[Malporto]] per incontrare qualcuno per un progetto che ha in mente. Un po' mi spaventa, ma capisco il suo punto di vista. Se solo quel [[Drago]] potesse di nuovo parlare...*
> 
> **Giorno 100**
> [[Yvun]] è tornato da [[Malporto]] ed è stato infamato da [[Klaus Jaskch|Klaus]]. Non ci vuole aiutare. Però [[Yvun]] è riuscito a corrompere un funzionario della città e grazie a questa copertura ha rubato un manuale di Necromanzia con cui possiamo portare avanti il nostro progetto. 
> 
> **Giorno 105**
> *Per il nostro progetto è necessaria una grande quantità di [[Scintilla]]. Io e [[Yvun]] abbiamo contattato il [[Clan Ghorzaan]] per sapere se qualcuno potesse rivelarci la loro [[Fonti di Scintilla|Fonte di Scintilla]].*
>
> **Giorno 107**  
> *Molti archeologi hanno abbandonato il campo, spaventati dai nostri esperimenti. Quelli rimasti sono ora ferventi seguaci del drago che vogliamo resuscitare.*
> 
> **Giorno 124**  
> *Abbiamo iniziato a raccogliere parti di varie bestie per creare un corpo fatto di muscoli, carne, sangue e organi per completare le ossa del Drago. Ogni giorno la nostra creazione prende più forma.*
> 
> **Giorno 139**  
> *[[Zalthar Ghorzaan|Zalthar]] ci ha risposto! Possiamo rianimare la bestia, ci recheremo al [[Falso Monte]] dove troveremo la [[Fonti di Scintilla|Fonte di Scintilla]] e riporteremo in vita la bestia!*


## Entrano nel [[Dungeon Falso Monte]]
