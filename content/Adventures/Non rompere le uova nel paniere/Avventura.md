## A Nova

> [!quote] Nova
> *In una splendida mattinata, chiara e soleggiata del mese di [[4 - Satis|Satis]], vi siete ritrovati a dover faticosamente salire le scale del [[Colle dei Mestieri]], uno dei cinque colli di [[Nova]]: capitale del [[Regno di Patriagis]] e gigantesca metropoli. Salire gli alti scalini [[Nifilim]] sarebbe impossibile per le vostre corte gambe, ed è per questo che agli estremi della antica scalinata sono state scavate nel marmo delle scale più piccole, più adatte ai moderni abitatori di questi colli. Il grande spazio, offerto dalle gigantesche scale, è oggi occupato da sontuosi mercati, più o meno organizzati in base alle gilde e alle corporazioni a cui i venditori appartengono.
> Pesce fresco arrivato da [[Malporto]] con lo [[Scavalcapietre]], pelli e cuoia di altissima qualità, conciate a [[Millepozzi]], poi grani, farine, prodotti da forno e caseari prodotti nelle campagne vicine, probabilmente a [[Smossa]]. 
> Man mano che salite, vedete la città allontanarsi sotto di voi, e vi cade l'occhio sul fiume [[Tiberino]] che si lancia dal [[Colle de Tullio]] formando una bellissima cascata, sopra alla quale sorge il [[Palazzo Reale dei Tullio|Palazzo Reale]]. Seguendo con gli occhi il corso del fiume, vedete che, sceso, si fa strada faticosamente tra le casette e gli edifici di [[Nova]], per poi curvare improvvisamente, schivando il [[Colle Favilla]] dove le giovani menti di [[Nova]] studiano la [[Scintilla]] e le sue applicazioni. Continua poi, verso di voi, e, schivato il colle sul quale vi trovate, continua verso sud. Lento e inesorabile, sembra che stia incespicare contro il [[Colle dei Templi]], dove sorgono i luoghi sacri della città, dove i fedeli celebrano grandi personaggi del passato. Prima di raggiungerlo, il fiume curva rapido a ovest e saluta sommariamente anche il [[Colle del Dogma]]. Là sorgono gli accampamenti militari e i luoghi sacri da dove l'[[Arcipio]], a capo di questa potente organizzazione religiosa, gestisce i suoi affari. 
> Il [[Tiberino]] esce poi dalle mura cittadine e continua poi silenziosamente verso ovest, dove le sue acque sono usate per irrigare i grandi campi fuori da [[Nova]]. Il suo cammino continua lento e tranquillo finché diverse miglia più a ovest, intravedete, in questa chiara giornata, il fiume che raggiunge il suo delta, e, salutata la cittadina di [[Smossa]], si getta finalmente in mare. 
> Riportando la mente a [[Nova]], l'occhio vaga sulle circolari mura cittadine che abbracciano, ignorati dal fiume, i [[Bassifondi di Nova|Bassifondi]] della città. Questi, schiacciati tra le mura e i colli, sembrano aggrapparsi con forza al terreno, quasi come se la città stesse cercando di sputarli via, lontani. 
> Mentre la mente divagava, le vostre gambe raggiungono la cima, dove un antico tempio [[Nifilim]] vi accoglie. Rimane poco dell'aspetto originale: il marmo del tempio è schiacciato da soppalchi e casupole in legno e mattone, che, seppur raffinati, sono come dei tumori attaccati alle sue superfici. Il pavimento, le pareti e persino il soffitto sono costernati da una bolgia di gilde e corporazioni i cui edifici sono ammassati vicini l'uno all'altro o collegati su più livelli da ponti e passerelle. In questo caos di edifici e persone che corrono indaffarate, sorge un luogo a voi caro e familiare: il [[Il Riposo del Macaco|Riposo del Macaco]] sede della [[Gilda degli Avventurieri di Nova]], capeggiata dal vostro capo e amico [[Zaldak Versabirra]]*. 

Il gruppo entra nella locanda e assiste ad una lite tra due gruppi di avventurieri che si stanno facendo un nome di recente: gli [[Squarciaviverne]] e i [[Fendisquame]]. In particolare, [[Gaius de Romolio]] appartenente alla prima squadra ha di nuovo insultato la famiglia di [[Gontràn de Larcher]] appartenente all'altra. 
A dividerli c'è [[Daikan Columna|Daikan]], uno dei fondatori dell'[[Orda d'Argento]], il più famoso e importante gruppo di avventurieri della nazione. 

A dare una mano a [[Daikan Columna|Daikan]] c'è anche lo stesso [[Zaldak Versabirra|Zaldak]] che da una lavata di capo ai due gruppi e, vedendo entrare il gruppo tira un sospiro di sollievo: "*Finalmente, eccovi. Come vedete qua è sempre un delirio, spero che almeno voi oggi non mi darete delle grane.*.."

Zaldak chiama per nome ogni membro del gruppo, chiedendo loro come stanno e come sta andando la loro vita ultimamente. Una volta accertato che tutto va bene continua con: "*Bene ragazzi, ora però è il momento di parlare di affari. Ho una missione semplice ma delicata: dovreste recarvi con la massima urgenza a [[Smossa]]. Siamo stati contattati dal [[Clan Ghorzaan]], un clan di [[Dragonidi|dragonidi]] che vive nella cittadina. Hanno scoperto uno scambio epistolare sospetto tra un membro del loro Consiglio di Anziani, [[Zalthar Ghorzaan]], e un individuo esterno al clan. Purtroppo, pare che siano riusciti a recuperare soltanto una copia di una lettera che [[Zalthar Ghorzaan]] ha inviato a questo individuo, nella quale rivela informazioni riservate del Clan. 
Il resto del Consiglio degli Anziani ci ha chiesto di scoprire chi è questo misterioso individuo a cui [[Zalthar Ghorzaan|Zalthar]] ha rivelato le informazioni, e soprattutto a che scopo. 
In questo momento, le guardie della città di [[Smossa]] stanno arrestando [[Zalthar Ghorzaan|Zalthar]] su mio ordine, ma tecnicamente non ha commesso niente di illegale. Dovete arrivare là e interrogarlo prima che si accorga del fatto che non ha motivo di essere trattenuto.* "
Se qualcuno chiede a [[Zaldak Versabirra|Zaldak]] come sia possibile che la [[Guardia Cittadina]] di [[Smossa]] si muova su suo ordine, lui tronfiamente accenna al fatto che il [[Capitano del Popolo]] di [[Smossa]] è un suo vecchio amico e gli deve più di un favore. 

Per raggiungere velocemente [[Smossa]], [[Zaldak Versabirra|Zaldak]] da ai giocatori un biglietto ciascuno per il traghetto che parte dalla base del [[Colle dei Mestieri]] di [[Nova]] e ferma a [[Smossa]] percorrendo il [[Tiberino]]. 

## Traghetto sul [[Tiberino]]

Salite su un piccolo traghetto e partite velocemente alla volta di [[Smossa]]. 
Sul traghetto siete voi più altre 4 passeggeri. L'equipaggio è formato dal timoniere che funge da capitano e due mozzi che si occupano di scrutare i dintorni. 

Uscite velocemente da [[Nova]] e il fiume si allarga e scende verso il mare. La crociera diventa più movimentata. Intorno a voi vedete una miriade di canali che irrigano i campi vicini.

Timoniere: *Garillo*
Mozzi: *Manfredo* e *Vercello*

Percezione passiva CD 15 o superiore: *Avvertite qualcosa che sbatte sulla chiglia del traghetto, una, due volte, poi il silenzio. Avverti poi qualcosa infrangere il pelo dell'acqua, hai un momento per reagire.*. 

Altrimenti: *Senti l'acqua infrangersi, vedete una, due, tre figure umanoidi armate nuotare velocemente intorno al traghetto. Una di loro, notando un passeggero che si è affacciato incuriosito, lancia un arpione e lo trafigge su un braccio, in un attimo, la creatura tira la fune dell'arpione e vola il passeggero in acqua. *

```encounter
creatures:
  - 3: Merrow 
players:
  - Test_1
  - Test_2
  - Test_3
```

## Arrivo a [[Smossa]] e Interrogatorio

La [[Guardia Cittadina]] di [[Smossa]] sta tenendo [[Zalthar Ghorzaan]] in custodia presso il [[Palazzo della Regia Giustizia di Smossa]]. 
Il gruppo viene accolto da una guardia di nome *Pigano* che riconosce il gruppo grazie alle loro spille. 
Il soldato accompagna il gruppo al Palazzo dove vengono lasciati da soli in una stanza con [[Zalthar Ghorzaan|Zalthar]]. Questo è un anziano dragonide dalle scaglie verdi, è ormai ingobbito per l'età e veste con un mantello elegante ma semplice. Sul petto porta una spilla di ferro, che rappresenta una zampa da rettile, con quattro artigli incisa su una moneta. 

[[Zalthar Ghorzaan|Zalthar]] chiede al gruppo se sono complici di chi ha ordinato questa sua illegale reclusione. Nonostante si presenti come una persona furba e saggia è anche estremamente conviviale e parla di ciò che ha fatto senza problemi:
- [[Zalthar Ghorzaan|Zalthar]] è stato contattato da [[Yvun]], un umano che, insieme al gemello, ha vissuto col [[Clan Ghorzaan]] per diversi anni a [[Smossa]];
- [[Yvun]] ha chiesto a [[Zalthar Ghorzaan|Zalthar]] delle informazioni riguardanti dove si trova la [[Fonti di Scintilla|Fonte di Scintilla]] che il clan usa per far schiudere le proprie uova. In cambio ha offerto una lauda ricompensa;
- [[Zalthar Ghorzaan|Zalthar]] ha accettato poiché il [[Clan Ghorzaan]] non sta navigando nell'oro ultimamente, da quando [[Malporto]] ha aperto la [[Stazione Viaferri]] e quindi le loro attività mercantili sono diminuite;

[[Zalthar Ghorzaan|Zalthar]] non si lascia intimidire in nessun caso. Con una CD 15 in Carisma (Persuasione) è possibile strappargli qualcosa sul *perché* [[Yvun]] volesse sapere il luogo della schiusa.
In questo caso, [[Zalthar Ghorzaan|Zalthar]] commenta: "*[[Yvun]] sta per tentare qualcosa di grande, che potrebbe gettare luce sul passato di tutti noi. Se, in qualche modo, posso aiutarlo, lo faccio volentieri*". Nonostante questo non dirà altro.

## Parlare con [[Berti Ghorzaan]] al [[Clan Ghorzaan]]

[[Berti Ghorzaan|Berti]] accoglie il gruppo in uno degli edifici del [[Clan Ghorzaan]]. In particolare, è un asilo dove tengono le uova in attesa dei pellegrinaggi e dove si prendono cura dei cuccioli di [[Dragonidi|dragonidi]]. 

[[Berti Ghorzaan|Berti]] dona al gruppo la lettera che hanno trovato negli uffici di [[Zalthar Ghorzaan|Zalthar]]:

> [!letter] **Lettera di Zalthar a Yvun**
>*Caro [[Yvun]],*
> 
 >*Come ben sai, in quanto parte del Consiglio degli Anziani, sono custode dei segreti del [[Clan Ghorzaan]] e possiedo quindi le informazioni che cerchi e per le quali hai offerto un grande compenso.*
 > 
 >*Contro il volere del mio clan, mi sento uno sciocco a rifiutare il tuo compenso in questo periodo così arido, e quindi ti rivelerò quello che posso*: 
 >*Ai piedi del [[Falso Monte]], in mezzo ai [[Pendici]], a nord di [[Filobello]] ma a sud della scomparsa [[Archealbero]], nascosto tra i vapori sulfurei e le rocce incandescenti, giace un luogo di potere antico come il tempo stesso. 
 >Là, nascosto tra i cunicoli del vulcano, la nostra gente ha scovato una [[Fonti di Scintilla|Fonte di Scintilla]] così pura e potente che da generazioni è in grado di far schiudere le nostre uova. Inutile dire che per noi questo luogo è sacro, poiché da esso dipende la continuazione della nostra stirpe e il mantenimento dei nostri poteri ancestrali.* 
 >
 >*Mai avrei rivelato ciò ad un estraneo, ma tu, [[Yvun]], sei stato nostro ospite, sei stato gradito, e i tuoi scopi sono, a mio giudizio, nobili*. 
 >
 >*Ti esorto, però, a considerare con la massima serietà la delicatezza di queste informazioni. Purtroppo, la posizione esatta di questa fonte, e il percorso sicuro attraverso le grotte vulcaniche, rimane un segreto che a nessun prezzo posso rivelare, poiché io accetto il tuo compenso per il bene del mio clan, ma nessun bene può venire dal mettere su carta il luogo della nostra schiusa. Nonostante questo, spero che queste informazioni approssimative siano a te gradite e sufficienti per i tuoi studi.*
 >
 >*Affidando a te queste parole, spero di aver aperto una via che porti beneficio a entrambi, senza compromettere l'integrità di ciò che per noi è sacro.*
 >
 >*Con rispetto, e nella più stretta confidenza,*
 >*[[Zalthar Ghorzaan]]*

Poi, racconta queste cose su [[Yvun]] e [[Fildrit]]:
- [[Yvun]] e [[Fildrit]] nacquero nei [[Bassifondi di Nova]] dove il padre abbandonò la madre immediatamente dopo aver saputo che era incinta dei gemelli;
- Hanno vissuto lì fino ai dieci anni quando la madre, una tossicodipendente estremamente indebitata con le mafie locali per procurarsi il [[Fiocco Nero]], la droga di cui era dipendente, scomparì misteriosamente;
- I due vennero a vivere a [[Smossa]] da dei parenti della madre, ma anche loro dopo poco tempo li abbandonarono per trasferirsi a [[Malporto]]; 
- [[Zalthar Ghorzaan|Zalthar]] trovò i due orfani e decise straordinariamente di crescerli come dei dragonidi del clan;
- Attraverso i mezzi del [[Clan Ghorzaan]], i due crebbero e a sedici anni lasciarono [[Smossa]] per tornare a [[Nova]];
- Là entrarono in una ditta di archeologi, dove dopo un paio di anni fecero un po' di carriera: [[Yvun]] imparò ad armonizzare il [[Lapisma]] incantando le pietre che la ditta ritrovava. [[Fildrit]] imparò la costruzioni di oggetti magici con il [[Lapisma]] creando prodotti da vendere con le gemme incantate da [[Yvun]] e gli altri armonizzatori; 
- Dopo questo, il [[Clan Ghorzaan]] non ha avuto più notizie dei due fino ad ora; 


## Verso le [[Rovine di Archealbero]]

Il viaggio dura 12 ore. Tutto è tranquillo per il viaggio che passa lungo la [[Via Solis]] fino a [[Nova]] e poi sale per [[Filobello]]. 
Il gruppo imbocca il sentiero per le montagne e, dopo qualche ora incontra un ponte su un ruscello. 
Il ponte è un normale ponte costruito di ciottoli, ben costruito, al cui centro, però sembra essere crollata una parte, rendendo impossibile attraversarlo. 

CD Storia 15: Questo ponte è stato costruito secoli fa e la sua architettura e tecnica di costruzione ricorda molto quella di un antico popolo di cavalcatori di viverne che da tempo ha lasciato queste zone e il suo nome è perduto. Le leggende dicono che i cavalcatori avevano un potere enorme nella loro *voce*, e che le loro costruzioni erano fatte di *pietre viventi* che erano assopite dai loro canti. "*Meglio non svegliare la pietra che dorme*" sembra riportare un antico proverbio del popolo. 

CD Percezione 22: Il ponte, a volta, sembra tremare, come qualcosa che respira.

Se il gruppo prova a saltare il ponte si svegliano le rocce, altrimenti, se guadano il ruscello, passano senza intoppi. 

CD Percezione 22: Il ponte, a volta, sembra tremare, come qualcosa che respira.

```encounter
creatures:
  - Earth Elemental

players:
  - Test_1
  - Test_2
  - Test_3
```

## Arrivo alle [[Rovine di Archealbero]]

La città da lontano appare molto trasandata e abbandonata. Avvicinandosi si scorge il gigante albero di marmo senza foglie, che da il nome alle rovine. [[Archealbero]] prima del'eruzione del [[Falso Monte]] era infatti un centro abitato costruito, come [[Nova]], su delle rovine [[Nifilim]]. 

In giro vedete che alcune case sono state rinforzate e sembrano di nuovo abitate, e delle tende sono state piazzate alla base dell'albero.
In giro, come delle guardie, vedete delle creature umanoidi con gli occhi luminescenti e viola, i cui corpi sembrano fatti di cenere.

In una delle tende, notate un lume acceso e un ombra che si aggira al suo interno. 

In giro per la città ci sono una decina di Zombie di cenere rianimati. Un Cultista sta studiando secondo gli ordini di [[Yvun]] in una tenda il *Manuale di Necromanzia avanzata* che [[Yvun]] ha rubato a [[Malporto]].

Nel frattempo [[Yvun]] e [[Fildrit]] sono entrati nella grotta cercando di rianimare il drago. 

Nelle casupole rinforzate, trovano la camera dove dormono [[Yvun]] e [[Fildrit]]. 
Dentro, ci sono delle casse ai piedi del letto. In quella di [[Fildrit]] trovano:
*Cotta di Maglia + 1*, Diario di [[Fildrit]]. 

In quella di [[Yvun]] trovano:
Una copia della lettera di [[Zalthar Ghorzaan|Zalthar]], 2 *Pozioni di Cura*, un frammento di [[Lapisma]] incantato con *Misty Step* e un frammento incantato con *Lightning Bolt*. 

```encounter
creatures:
  - 10: Ash Zombie
  - Human Death Cultist
players:
  - Test_1
  - Test_2
  - Test_3
```


> [!book] Diario di Fildrit
> **Giorno 1**  
> *Arrivo oggi alle rovine con Yvun e una squadra di archeologi. Il nostro obiettivo è trovare artefatti contenenti [[Lapisma]], un tempo, infatti, [[Archealbero]] era un insediamento [[Nifilim]] e per anni, prima dell'eruzione si estraeva [[Lapisma]] qui. Anzi, se non erro, è proprio il luogo dove [[Torrvic Loytakuvo]] ha scoperto la famosa gemma secoli fa.  L'aria è carica di eccitazione e mistero*. 
> 
> **Giorno 23**  
> *Dopo settimane di scavi infruttuosi, la speranza inizia a scemare. [[Yvun]] rimane ottimista, ma alcuni nel gruppo sono dubbiosi*.
> 
> **Giorno 57**  
> *Un ritrovamento incredibile oggi! Abbiamo esumato lo scheletro perfettamente conservato di quello che sembra essere un [[Drago]], una creatura estinta. Inoltre, per la prima volta, crediamo, il drago ha ancora molte scaglie ed è possibile ammirare il verde smeraldo del suo manto. [[Yvun]] è euforico* e ammetto anche io di essere molto eccitato da questo ritrovamento. 
> 
> **Giorno 72**
> *Lo studio dello scheletro del drago è diventato la nostra principale occupazione. [[Yvun]] è ossessionato, e anche io sento un crescente rispetto per questa magnifica bestia*.
>
> **Giorno 80**
> *[[Yvun]] si è recato a [[Malporto]] per incontrare qualcuno per un progetto che ha in mente. Un po' mi spaventa, ma capisco il suo punto di vista. Se solo quel [[Drago]] potesse di nuovo parlare...*
> 
> **Giorno 100**
> [[Yvun]] è tornato da [[Malporto]] ed è stato infamato da [[Klaus Jaskch|Klaus]]. Non ci vuole aiutare. Però [[Yvun]] è riuscito a corrompere un funzionario della città e grazie a questa copertura ha rubato un manuale di Necromanzia con cui possiamo portare avanti il nostro progetto. 
> 
> **Giorno 105**
> *Per il nostro progetto è necessaria una grande quantità di [[Scintilla]]. Io e [[Yvun]] abbiamo contattato il [[Clan Ghorzaan]] per sapere se qualcuno potesse rivelarci la loro [[Fonti di Scintilla|Fonte di Scintilla]].*
>
> **Giorno 107**  
> *Molti archeologi hanno abbandonato il campo, spaventati dai nostri esperimenti. Quelli rimasti sono ora ferventi seguaci del drago che vogliamo resuscitare.*
> 
> **Giorno 124**  
> *Abbiamo iniziato a raccogliere parti di varie bestie per creare un corpo fatto di muscoli, carne, sangue e organi per completare le ossa del Drago. Ogni giorno la nostra creazione prende più forma.*
> 
> **Giorno 139**  
> *[[Zalthar Ghorzaan|Zalthar]] ci ha risposto! Possiamo rianimare la bestia, ci recheremo al [[Falso Monte]] dove troveremo la [[Fonti di Scintilla|Fonte di Scintilla]] e riporteremo in vita la bestia!*


## Entrano nel [[Dungeon Falso Monte]]
