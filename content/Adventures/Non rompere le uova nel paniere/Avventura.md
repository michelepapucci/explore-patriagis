
> [!quote] Nova
> *In una splendida mattinata, chiara e soleggiata del mese di [[4 - Satis|Satis]], vi siete ritrovati a dover faticosamente salire le scale del [[Colle dei Mestieri]], uno dei cinque colli di [[Nova]]: capitale del [[Regno di Patriagis]] e gigantesca metropoli. Salire gli alti scalini [[Nifilim]] sarebbe impossibile per le vostre corte gambe, ed è per questo che agli estremi della antica scalinata sono state scavate nel marmo delle scale più piccole, più adatte ai moderni abitatori di questi colli. Il grande spazio, offerto dalle gigantesche scale, è oggi occupato da sontuosi mercati, più o meno organizzati in base alle gilde e alle corporazioni a cui i venditori appartengono.
> Pesce fresco arrivato da [[Malporto]] con lo [[Scavalcapietre]], pelli e cuoia di altissima qualità, conciate a [[Millepozzi]], poi grani, farine, prodotti da forno e caseari prodotti nelle campagne vicine, probabilmente a [[Smossa]]. 
> Man mano che salite, vedete la città allontanarsi sotto di voi, e vi cade l'occhio sul fiume [[Tiberino]] che si lancia dal [[Colle de Tullio]] formando una bellissima cascata, sopra alla quale sorge il [[Palazzo Reale dei Tullio|Palazzo Reale]]. Seguendo con gli occhi il corso del fiume, vedete che, sceso, si fa strada faticosamente tra le casette e gli edifici di [[Nova]], per poi curvare improvvisamente, schivando il [[Colle Favilla]] dove le giovani menti di [[Nova]] studiano la [[Scintilla]] e le sue applicazioni. Continua poi, verso di voi, e, schivato il colle sul quale vi trovate, continua verso sud. Lento e inesorabile, sembra che stia incespicare contro il [[Colle dei Templi]], dove sorgono i luoghi sacri della città, dove i fedeli celebrano grandi personaggi del passato. Prima di raggiungerlo, il fiume curva rapido a ovest e saluta sommariamente anche il [[Colle del Dogma]]. Là sorgono gli accampamenti militari e i luoghi sacri da dove l'[[Arcipio]], a capo di questa potente organizzazione religiosa, gestisce i suoi affari. 
> Il [[Tiberino]] esce poi dalle mura cittadine e continua poi silenziosamente verso ovest, dove le sue acque sono usate per irrigare i grandi campi fuori da [[Nova]]. Il suo cammino continua lento e tranquillo finché diverse miglia più a ovest, intravedete, in questa chiara giornata, il fiume che raggiunge il suo delta, e, salutata la cittadina di [[Smossa]], si getta finalmente in mare. 
> Riportando la mente a [[Nova]], l'occhio vaga sulle circolari mura cittadine che abbracciano, ignorati dal fiume, i [[Bassifondi di Nova|Bassifondi]] della città. Questi, schiacciati tra le mura e i colli, sembrano aggrapparsi con forza al terreno, quasi come se la città stesse cercando di sputarli via, lontani. 
> Mentre la mente divagava, le vostre gambe raggiungono la cima, dove un antico tempio [[Nifilim]] vi accoglie. Rimane poco dell'aspetto originale: il marmo del tempio è schiacciato da soppalchi e casupole in legno e mattone, che, seppur raffinati, sono come dei tumori attaccati alle sue superfici. Il pavimento, le pareti e persino il soffitto sono costernati da una bolgia di gilde e corporazioni i cui edifici sono ammassati vicini l'uno all'altro o collegati su più livelli da ponti e passerelle. In questo caos di edifici e persone che corrono indaffarate, sorge un luogo a voi caro e familiare: il [[Il Riposo del Macaco|Riposo del Macaco]] sede della [[Gilda degli Avventurieri di Nova]], capeggiata dal vostro capo e amico [[Zaldak Versabirra]]*. 

Il gruppo entra nella locanda e assiste ad una lite tra due gruppi di avventurieri che si stanno facendo un nome di recente: gli [[Squarciaviverne]] e i [[Fendisquame]]. In particolare, [[Gaius de Romolio]] appartenente alla prima squadra ha di nuovo insultato la famiglia di [[Gontràn de Larcher]] appartenente all'altra. 
A dividerli c'è [[Daikan Columna|Daikan]], uno dei fondatori dell'[[Orda d'Argento]], il più famoso e importante gruppo di avventurieri della nazione. 

## Storia di [[Yvun]] e [[Fildrit]]

Un anno fa, un gruppo di archeologi guidati da due fratelli [[Umani|umani]], [[Fildrit]] l'artificiere e [[Yvun]] il mago, decisero di partire alla volta delle [[Rovine di Archealbero]] per continuare quello che la [[Gilda degli Archeologi di Archealbero]] aveva iniziato anni prima quando [[Torrvic Loytakuvo]] scoprì il [[Lapisma]]. 

[[Yvun]] e [[Fildrit]] avevano molti progetti insieme, ma, per realizzarli, era necessario reperire fondi e [[Lapisma]]. 

Il gruppo di archeologi creò un campo base sfruttando le poche strutture ancora in piedi nella città e iniziò a scavare per mesi sotto la terra, la cenere e la roccia vulcanica, sperando di trovare artefatti [[Nifilim]]. 
Nei mesi il morale pian piano iniziò ad abbassarsi perché non stava venendo fuori nulla di utile e molti membri del gruppo iniziarono a manifestare l'idea di andarsene. 

Cambiò tutto quando, in pieno [[7 - Solsis|solsis]], riesumarono qualcosa di molto più antico: uno scheletro di [[Drago]]. Lo scheletro era sostanzialmente completo, come se la creatura si fosse appena decomposta, in più, molte delle sue scaglie erano ancora attaccate alle ossa. 

I due fratelli capirono che si trattava probabilmente del reperto nel miglior stato di conservazione mai trovato. 

I due fratelli [[Yvun]] e [[Fildrit]] studiarono per mesi la creatura finché a [[Yvun]] non venne un'idea: il cadavere della creatura era in un così perfetto stato di conservazione che forse poteva addirittura essere rianimato. Un drago vivente, forse con le memorie di un passato così antico, avrebbe potuto far luce su tutti i passaggi oscuri del passato e avrebbe inoltre donato ai due fratelli un potere temibile, con il quale avrebbero potuto finalmente ottenere i finanziamenti per i loro progetti. 

Col benestare del fratello [[Yvun]] i primi giorni del [[11 - Hibernis|Hibernis]] lottò contro il freddo in una lunga camminata verso [[Malporto]]. Arrivò circa a metà mese per cercare di incontrare il rettore della [[Scuola di Specializzazione in Necromanzia di Malporto]]: [[Klaus Jaskch]]. 

[[Klaus Jaskch|Klaus]], schivo come sempre, rifiutò per settimane i tentativi di [[Yvun]] di contattarlo, finché questo non inviò una lettera sulla cui busta scrisse *TESCHIO DI DRAGO*. [[Klaus Jaskch|Klaus]], incuriosito, la lesse, scoprì le intenzioni di [[Yvun]], e accettò di incontrarlo. 

[[Klaus Jaskch|Klaus]] rimproverò ferocemente [[Yvun]], per quanto apprezzasse il nobile scopo di sfruttare un drago vissuto migliaia di anni fa per fare chiarezza sui passaggi più oscuri della storia del mondo, [[Klaus Jaskch|Klaus]] ricordò che i draghi sono bestie temibili e feroci e anche con l'uso della magia controllarli non sarebbe stato banale. Inoltre, [[Klaus Jaskch|Klaus]] pose seri dubbi sul fatto che il drago *non-morto* avrebbe mai potuto avere memoria della sua vita passata. Consigliò infine al giovane mago di donare l'esemplare a qualche museo. 

[[Yvun]] uscì da quell'incontro affranto. Una settimana dopo, di notte, si intrufolò nella [[Scuola di Specializzazione in Necromanzia di Malporto|Scuola di Klaus]] e trafugò un tomo proibito, che [[Klaus Jaskch|Klaus]] poteva consultare solo in quanto esperto in Necromanzia autorizzato dal [[Consiglio Arcano di Patriagis]]. Il tomo è intitolato *Morte e Non-Morte: Tecniche avanzate di resurrezione*. 
Col bottino, [[Yvun]] tornò di corsa alle [[Rovine di Archealbero]]. 

[[Klaus Jaskch|Klaus]] si accorse del furto e denunciò il tutto alle autorità di [[Malporto]], e fece anche il nome di [[Yvun]]. Sfortunatamente [[Klaus Jaskch|Klaus]] non sapeva che uno dei membri del [[Comune di Malporto]], [[Gellan Primacqua]] era stato corrotto con una mazzetta da [[Yvun]] e fece insabbiare il tutto. 

[[Yvun]], tornato alle [[Rovine di Archealbero]], scoprì che tutti gli archeologi erano fuggiti per l'inverno: nessuno volle rimanere ad aspettare il ritorno di [[Yvun]] e dato che di [[Lapisma]] non c'era traccia tornarono a casa. 

[[Yvun]] e [[Fildrit]] cominciarono quindi a lavorare da soli: [[Yvun]] studiò il Tomo e ne apprese pian piano le basi e poi le tecniche più avanzate. Prima della fine dell'inverno, riuscì a rianimare diversi corpi carbonizzati durante l'eruzione che distrusse [[Archealbero]] che sfruttò come manodopera per rimettere in sesto alcuni edifici, per riparare il corpo del drago e per continuare i suoi esperimenti. 
[[Fildrit]] invece lavorava continuamente per reperire componenti utili alla rianimazione del drago, da organi animali da sostituire a quelli mancanti, a pelli, ossa e acciaio per formarne le scaglie. 

Era tutto pronto per la rianimazione, se non fosse che le capacità di incanalare [[Scintilla]] dei due fratelli non era sufficiente a rianimare una creatura così potente. [[Yvun]] intuì che se non erano in grado di armonizzare abbastanza [[Scintilla]], avrebbero dovuto andare in un luogo dove naturalmente ce n'era di più. Ricordò che, durante i suoi viaggi, lui e suo fratello furono ospiti di un [[Clan di Dragonidi]] a [[Smossa]]. 
Prese contatti con il clan e convinse, corrompendolo, uno dei [[Dragonidi]] a rivelare il luogo dove il suo clan fa schiudere le uova. [[Yvun]] sapeva bene che i [[Dragonidi|dragonidi]], per schiudere le loro uova, si recano in una [[Fonti di Scintilla|Fonte di Scintilla]]. 

Ricevettero la risposta: il vicino [[Falso Monte]] contiene, nelle profondità delle sue grotte, una [[Fonti di Scintilla|Fonte di Scintilla]]. I due fratelli presero questa notizia come un segno del destino. 

I due lasciarono un piccolo esercito di non-morti cinerei alle [[Rovine di Archealbero]], a protezione del loro campo base e si recarono con il cadavere di [[Drago]] nelle profondità del [[Falso Monte]] per eseguire il rituale di rianimazione. 

Il drago, chiamato *Zanna Velenosa*, se rianimato è semi-cosciente. Qualcosa di vero del suo istinto dragonico e della sua intelligenza c'è ancora, e si comporta come un astuto drago verde, a volte, però, le sue parti più bestiali e istintive escono allo scoperto, prendendo la meglio su di lui. 


> [!letter] **Lettera di Zalthar a Yvun**
>*Caro [[Yvun]],*
> 
 >*Come ben sai, in quanto parte del Consiglio degli Anziani, sono custode dei segreti del [[Clan Ghorzaan]] e possiedo quindi le informazioni che cerchi e per le quali hai offerto un grande compenso.*
 > 
 >*Contro il volere del mio clan, mi sento uno sciocco a rifiutare il tuo compenso in questo periodo così arido, e quindi ti rivelerò quello che posso*: 
 >*Ai piedi del [[Falso Monte]], in mezzo ai [[Pendici]], a nord di [[Filobello]] ma a sud della scomparsa [[Archealbero]], nascosto tra i vapori sulfurei e le rocce incandescenti, giace un luogo di potere antico come il tempo stesso. 
 >Là, nascosto tra i cunicoli del vulcano, la nostra gente ha scovato una [[Fonti di Scintilla|Fonte di Scintilla]] così pura e potente che da generazioni è in grado di far schiudere le nostre uova. Inutile dire che per noi questo luogo è sacro, poiché da esso dipende la continuazione della nostra stirpe e il mantenimento dei nostri poteri ancestrali.* 
 >
 >*Mai avrei rivelato ciò ad un estraneo, ma tu, [[Yvun]], sei stato nostro ospite, sei stato gradito, e i tuoi scopi sono, a mio giudizio, nobili*. 
 >
 >*Ti esorto, però, a considerare con la massima serietà la delicatezza di queste informazioni. Purtroppo, la posizione esatta di questa fonte, e il percorso sicuro attraverso le grotte vulcaniche, rimane un segreto che a nessun prezzo posso rivelare, poiché io accetto il tuo compenso per il bene del mio clan, ma nessun bene può venire dal mettere su carta il luogo della nostra schiusa. Nonostante questo, spero che queste informazioni approssimative siano a te gradite e sufficienti per i tuoi studi.*
 >
 >*Affidando a te queste parole, spero di aver aperto una via che porti beneficio a entrambi, senza compromettere l'integrità di ciò che per noi è sacro.*
 >
 >*Con rispetto, e nella più stretta confidenza,*
 >*[[Zalthar Ghorzaan]]*


> [!book] Diario di Fildrit
> **Giorno 1**  
> *Arrivo oggi alle rovine con Yvun e una squadra di archeologi. Il nostro obiettivo è trovare artefatti contenenti Lapisma, un tempo, infatti, Archealbero era un insediamento Nifilim e per anni, prima dell'eruzione si estraeva Lapisma qui. L'aria è carica di eccitazione e mistero*. 
> 
> **Giorno 23**  
> *Dopo settimane di scavi infruttuosi, la speranza inizia a scemare. Yvun rimane ottimista, ma alcuni nel gruppo sono dubbiosi*.
> 
> **Giorno 57**  
> *Un ritrovamento incredibile oggi! Abbiamo esumato lo scheletro perfettamente conservato di quello che sembra essere un Drago, una creatura estinta. Yvun è euforico*.
> 
> **Giorno 72**
> *Lo studio dello scheletro del drago è diventato la nostra principale occupazione. Yvun è ossessionato, e anche io sento un crescente rispetto per questa magnifica bestia*.
> 
> **Giorno 80**
> *Grazie alle conoscenze di Yvun nella capitale, abbiamo scoperto che vicino ad Archealbero è presente una Fonte di Magia che i Dragonidi usano per schiudere le uova. e NOI qua abbiamo trovato un Drago! Questo è un segno! È il destino! È scritto che dobbiamo farlo!*
> 
> **Giorno 89**  
> *Yvun ha incontrato una Banshee in un altro insediamento abbandonato qua vicino, ed è riuscito ad acquistare da lei libro di necromanzia. Ha speso tutti i nostri risparmi. Non sono sicuro sia stata la decisione giusta, ma la sua determinazione è contagiosa*.
> 
> **Giorno 107**  
> *Molti archeologi hanno abbandonato il campo, spaventati dai nostri esperimenti. Quelli rimasti sono ora ferventi seguaci del drago che vogliamo resuscitare.*
> 
> **Giorno 124**  
> *Abbiamo iniziato a raccogliere parti di varie bestie per creare un corpo fatto di muscoli, carne, sangue e organi per completare le ossa del Drago. Ogni giorno la nostra creazione prende più forma.*
> 
> **Giorno 139**  
> *Oggi è il giorno. Abbiamo animato il nostro drago. Lo abbiamo chiamato Zanna Velenosa. È una creatura imponente con scaglie verdi e occhi che bruciano di una luce innaturale, è giovane ed estremamente intelligente, ma non sembra ricordare niente della sua vita passata. Questo è un vero peccato, ma adesso abbiamo dalla nostra un vero Drago!*
> 
> **Giorno 148**  
> *Zanna Velenosa si è dimostrato incontrollabile a tratti. Yvun è convinto che possiamo domarlo, ma io ho i miei dubbi. La sua follia è spaventosa. Nonostante questo, dobbiamo perseverare, con Zanna Velenosa al nostro fianco, un vero drago, potremo a breve conquistare la regione.* 
> 
> **Giorno 153**  
> *La situazione è critica. Zanna Velenosa ha avuto un altro scatto di follia. Stiamo facendo del nostro meglio per controllarlo, ma temo che possa essere troppo pericoloso. Yvun è convinto che, con un rituale sperimentale, potremo controllare l'energia magica dragonica della Fonte, e utilizzarla per dominare Zanna e assoggettarlo al nostro controllo*. 



