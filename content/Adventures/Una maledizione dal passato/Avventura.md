*Siete a Nova, nella capitale del [[Regno di Patriagis]], fondato nell'omonima penisola. Al limitare della splendida [[Piana Marittima]] e a un tiro di schioppo dai [[Pendici]] si trova [[Nova]], la più grande e importante metropoli della nazione. Siete su uno dei suoi cinque colli, quello conosciuto come Colle dei Mestieri, dove hanno sede tutte le corporazioni e tutte le gilde della città, oltre che a un fiorente mercato costruito sulle sue pendici. Qua si trova [[Il Riposo del Macaco]], una Locanda costruita all'interno delle rovine di un antico tempio gigante ed è anche la sede della [[Gilda degli Avventurieri di Nova]], dove il vostro capo e fondatore della gilda, [[Zaldak Versabirra]], vi ha convocato per una missione.*

[[Zaldak Versabirra]] accoglie il gruppo di avventurieri al [[Il Riposo del Macaco|Riposo del Macaco]] e comunica loro che è stato deciso che per "farsi" le ossa, verranno mandati dove c'è più bisogno. Il gruppo infatti verrà spostato di location a [[Tronh]] uno degli ultimi baluardi di [[Patriagis]] prima dell'ignoto. 

[[Tronh]] è una città originariamente elfica, che faceva parte dell'[[Regno dell’Alba|Aranië]], uno dei due antichi regni che si sono uniti nel regno odierno. La città si trova all'estremo nord-est della penisola. Essendo una zona poco popolata e trovandosi viicini al confine, i popolani di [[Tronh]] devono difendersi da molti pericoli, dai pirati provenienti da [[Garoth-Mùk]], alle arpie che scendono dalla parte più disabitata dell'[[Alto Muro]] fino a mostri che si riproducono nelle valli e nei boschi, insomma, il posto perfetto per degli avventurieri alle prime armi!

Zaldak indica ai giocatori di recarsi velocemente a prendere una aereonave, che li porterà a [[Tronh]], dove dovranno fare rapporto alla [[Gilda degli Avventurieri di Tronh]], dove una delle sue figlie gestisce la filiale. 

___
## Viaggio verso Tronh

*Venite accompagnati da alcuni uomini della società Viaferri, alla base di partenza dell'Areonave. Mentre camminate vi spiegano che questo mezzo di trasporto è altamente innovativo e che non è ancora aperto al pubblico. [[Zaldak Versabirra|Zaldak]], in cambio di un bel compenso, ha gentilmente accettato di poter utilizzare i suoi avventurieri come cavie per i primi trasporti.*
*Una volta caricati, il mezzo si libera lentamente in aria con il suo pallone, e, raggiunta la quota, comincia a navigare verso nord, grazie alla propulsione che due elementali dell'aria vengono costretti a esercitare nella direzione opposta. Vedete il terreno sotto di voi cambiare lentamente, passate sopra alla [[Piana Marittima]], dove sorge la città di [[Malporto]] e, più a sud, notate la piccola [[Isola di Ceneria]] poco lontana dalla costa. Man mano che camminate, vi ritrovate sopra una distesa enorme di campi di grano, in cui vedete degli alti gnomi cavalcare enormi mastini. Poco più a est, a ridosso delle [[Pendici]] vedete proprio la loro capitale, [[Seormgrà]], la città dei [[Tiarna na Madraì]] e il loro bellissimo palazzo d'oro, il [[Palasorgà]]. Poco oltre, superate i pendici, e vedete la città montana di [[Filobello]], per poi virare a Eest e vedere verso sud, in lontananza, l'antica città elfica di [[Arum]], originariamente capitale dell'[[Regno dell’Alba|Aranië]]. Infine, superate Lerikto, la capitale tecnologica del regno e virando fortemente ancora a est, raggiungete lentamente la città portuale di [[Tronh]], circondata da un bellissimo bosco di abeti rossi e faggi.*

Il viaggio procede bene, con una descrizione della penisola e arrivano nei pressi della cittadina di [[Tronh]].
___
## Arrivati a [[Tronh]]

*L'areonave atterra nei pressi del porto di [[Tronh]], dove il personale della ditta Viaferri vi saluta e vi augura il meglio. Poco dopo la loro ripartita, sentite delle urla provenire da una delle banchine. Alcuni uomini stanno gesticolando e urlando ad un peschereccio ancora a largo, che sembra essere inseguito da una barca un po' più piccola che batte una bandiera nera con un teschio.*

Il gruppo si ritrova subito immerso nell'azione, perché vede, nei pressi della costa, una nave battente bandiera pirata, che sta attaccando un peschereccio. 
Dal porto, stanno radunando persone che vogliano andare a salvare il peschereccio, ma ci sono pochi volontari, infatti il porto, nonostante l'ora, sembra abbastanza deserto.

Quando il gruppo si avvicina, i marinai sulla banchina iniziano a urlare "*Ci servono volontari, dobbiamo salvarli! Qualche buon anima è pronto a partire?*"

Il gruppo va a salvare il peschereccio dai Pirati. Il gruppo è composto da 3 Pirati  armati di spada lunga e un pirata armato di bastone, più piccoletto degli altri. 

I pirati stanno cercando di abbordare il peschereccio, ma, essendo solo 4 a bordo di una piccola barca, per ora il peschereccio è riuscito ad evitare la cosa, semplicemente tagliando le funi che i pirati stanno lanciando con degli arpioni. 
Nel frattempo, il Pirata col bastone, sta lanciando sfere di gelo verso i marinai del peschereccio, che sono costretti a stare bassi, dietro il riparo offerto dalla falchetta della loro imbarcazione. 

I pirati non possono essere convinti a lasciare andare il peschereccio perché sono disperati. Però con una prova di Intimidire, Persuasione o Inganno con CD superiore a 12, è possibile distrarre i Pirati, che discutono tra di loro il da farsi e si nota che non sono in grado di governarsi e che tra loro regna il chaos. 
Quando i Pirati litigano tra loro è possibile far scappare il peschereccio o attaccarli cogliendoli di sorpresa. 

```encounter
players:
  - Callius Incantapietre
  - Kalys
  - Hyvää
  - Ricardo Fabrizio Gon
  - Tonio
creatures:
  - Pirate Deck Wizard
  - 3: Pirate First Mate
```

Una volta catturati o sconfitti, si nota che i pirati sembrano malnutriti. 
La storia dei Pirati può essere conosciuta se uno di loro viene catturato vivo e la condividono liberamente.

> [!info] La storia dei Pirati
> Il pirata inizia a raccontare il motivo per il quale hanno attaccato il peschereccio: 
> *Da qualche settimana a questa parte, uno dopo l'altro i membri della nostra ciurma e della ostra base, tra cui i nostri pescatori, cacciatori e i nostri cuochi si sono ammalati di uno strano morbo che sembra colpire indiscriminatamente tutti. Nel giro di poco, abbiamo finito le nostre provvigioni. Alcuni di noi stanno provando a pescare, ma senza successo e ci siamo dovuti mettere ad attaccare pescherecci al ritorno dalla pesca. Per ora nessuno dei nostri è morto, ma i più anziani stanno cominciando a stare molto male, e anche il nostro capitano è caduto malato.*
> Poi, cambiando tono, e fingendo palesemente di piangere continua:
> *Siamo estremamente dispiaciuti per l'accaduto, ma per favore, lasciateci andare, siamo solo dei poveri e innocenti marinai senza cibo.*

Se viene raccontata la storia, o altrimenti se si osservano i corpi malnutriti, i marinai salvati raccontano *che di recente ci sono stati sempre più attacchi diretti ai pescatori, piuttosto che alle navi che trasportano merci, anche di valore. Sembra quasi che i pirati abbiano fame*.

I marinai, inoltre, una volta arrivati al porto, o prima, se gli viene domandato commentano come *la recente epidemia stia mettendo al tappeto molta della cittadinanza di Tronh, e che pochi pescherecci ormai hanno una flotta ancora in salute da poter operare.*

## Banchina

*Tornati alla banchina, vedete una donna alta dalla pelle olivastra, e dai capelli biondi chiusi meticolosamente in piccole trecce. "Non fate in tempo ad arrivare che già partite ad aiutare gli altri. Forse papà stavolta mi ha mandato un gruppo buono! È un piacere conoscervi, io sono [[Clarissa Versabirra]].*

Ad aspettare il gruppo alla banchina trovano [[Clarissa Versabirra]], che stava aspettando l'arrivo del gruppo dopo aver ricevuto notizia dal padre del loro spostamento.

Clarissa fa fare un giro della città ai giocatori, notando come ultimamente le strade sono deserte. Purtroppo, da qualche mese, un terribile morbo sta appestando la popolazione. Non sembra essere di natura contagiosa, ma, ogni tanto, una nuova persona cade malata, con sintomi di estrema stanchezza e rimane allettata. Anche i pochi eroi della [[Gilda degli Avventurieri di Tronh]], sono già tutti K.O. 

## La [[Gilda degli Avventurieri di Tronh]]

Arrivati alla sede della gilda, notano come, al contrario di quella di [[Nova]], non è una locanda, né una taverna, ma più una sorta di piccolo ufficio, con una saletta contenente dei divanetti, dei tavoli e varie mappe della regione. Il tutto, deserto. 

Improvvisamente, sentono il suono di un pianto, e dall'ufficio di [[Clarissa Versabirra]] esce un altro elfo, [[Limlug Ëarechil]] con in braccio un infante.

"*Deve averti sentito rientrare, sei stata via per meno di una mezz'ora e guarda come piange*" - commenta [[Limlug Ëarechil|Limlug]]
"*Grazie per esserti preso cura di lui, tesoro.*" - dice [[Clarissa Versabirra|Clarissa]] prendendo in braccio il bambino. 
Poi, continua: "*Questi sono gli eroi che ci ha inviato mio padre, e gli stavo giusto parlando del morbo*"
[[Limlug Ëarechil|Limlug]] interviene e si presenta: "*Sono lieto di fare la vostra conoscenza, in questo momento ogni braccio in più è una salvezza. Il mio nome è [[Limlug Ëarechil]], al vostro servizio.*"

[[Clarissa Versabirra|Clarissa]] e [[Limlug Ëarechil|Limlug]] spiegano quindi ai giocatori la situazione nel dettaglio:

> [!info]
> *Da circa due mesi, un morbo che affligge ogni razza di umanoide ha cominciato a manifestarsi, apparentemente a caso. Non sembra preferire i giovani o gli anziani, né donne rispetto agli uomini o viceversa. In paese lo chiamano semplicemente **il morbo**. Al momento non ci sono ancora state vittime, ma il morbo debilita in maniera estremamente severa il corpo e la mente delle persone, costringendole a letto e a essere servite e curate. 
> Eravamo con le spalle al muro, ma, forse, [[Clarissa Versabirra|Clarissa]] ha trovato una direzione in cui investigare. Abbiamo notato che le vittime del morbo, cadono malate **solo di notte**, e che la città è stata colpita come un onda, da nord-est a sud-ovest. Noi, trovandoci vicino al porto, non siamo ancora entrati nella zona di contagio.
> Tracciando l'origine di questa concentrica onda di pestilenza, abbiamo capito che il suo centro si trova nel [[Bosco di Tronh]] a nord-est di qui, in una zona conosciuta tra i cittadini come [[Boschetto del Crepuscolo]], sulla quale fin da bambini siamo istruiti ad evitare, poiché su di essa girano antiche superstizioni.*


Se il gruppo vuole indagare sulle superstizioni, [[Clarissa Versabirra|Clarissa]] ammette di essere cresciuta a [[Nova]] e di non conoscerne, mentre [[Limlug Ëarechil|Limlug]] è figlio di una famiglia nobile che non lo ha cresciuto abbastanza a contatto col popolino per poter conoscere queste storie.

## In giro per [[Tronh]]

Il gruppo può spendere venti minuti per cercare delle persone per strada. Altrimenti, se si dirigono verso la taverna della città, la trovano semi-vuota, ma comunque una decina di pescatori, ben informati su queste superstizioni, sono lì a pranzo dopo la pesca. 
Se il gruppo ha accettato di aiutare il peschereccio senza esitazioni, tutti i pescatori li trattano come degli eroi e dei prodi e sono più che disponibili a condividere le loro conoscenze. Altrimenti, possono essere convinti con una prova di Persuasione CD 10.

> [!warning] Superstizioni
> Le superstizioni sul [[Boschetto del Crepuscolo]] sono le seguenti:
> - Si dice che il Boschetto sia cresciuto su un antico cimitero elfico, e che i loro spiriti infestino ancora quei luoghi;
> - Voci dicono che chi entra nel boschetto non fa ritorno; 
> - Alcuni, al limitare del boschetto, dicono di aver sentito parlare gli alberi, che sussurrano cose tremende e parole di morte;
> - Chi si avvicina al boschetto, dice di vedere strane piante nell'ombra: tremendi rami che escono dal terreno, affilati come spade. 


## Verso il Boschetto

*Iniziate a seguire il sentiero nel bosco che porta verso nord-est, e sentite i suoni della natura che vi accompagnano. Man mano che lo percorrete, notate che ad ogni bivio che ignorate, il terreno si fa sempre meno battuto, fino a che non scompare del tutto nel sottobosco. Continuando per questa strada, i rumori della foresta si fanno più forti, e gli incontri con la fauna sempre più frequenti, tra uccellini, volpi e cinghiali. A meno di una decina di minuti dall'inizio del [[Boschetto del Crepuscolo]] incappate però in un incontro diverso. Davanti a voi, ad una decina di metri, sono sbucati due grandi creature dal bosco. Sono due orsi, alti e scuri che vi stanno dando le spalle. Uno dei due è leggermente più piccolo e tozzo, probabilmente una femmina, l'altro invece è grande e possente. Qualcuno di voi, nel camminare, spezza un rametto e i due orsi voltano la testa, mantenendo però il corpo fermo. Vedete che hanno una testa dalle fattezze gufesche: occhi grandi e gialli, piccole orecchie con piume e ciuffi, e un enorme becco famelico. I due orsogufi allineano il proprio corpo a voi e vi osservano. *

Con un tiro in intuizione CD 10 si nota che i due animali appaiono smunti e affamati. 
Il duo è guardingo e osserva i movimenti del gruppo con grande cautela, pronto a sferrare un attacco. 
È possibile evitare il combattimento solo con una prova in Addestrare Animali con CD 20. È possibile ottenere vantaggio alla prova e avere una CD ridotta a 15 se il gruppo offre cibo agli animali. 

```encounter
creatures:
  - 2: Owlbear
players:
  - Hyvää
  - Tonio
  - Kalys
  - Callius Incantapietre
  - Ricardo Fabrizio Gon
```


## Arrivo al [[Boschetto del Crepuscolo]]

*Percepite di essere entrati in una zona **diversa** del bosco, più silenziosa e misteriosa. Una leggera nebbia oscura il vostro avvenire, e ad accompagnarvi non ci sono più i rumori degli uccellini e il lontano rumore del mare, ma solamente il rumore dei vostri stivali che infrange il fogliame, e quello delle vostre armi che tintinna o batte contro le vostre armature*. 
*Iniziate a sentire delle voci provenire dal bosco, prima una, poi due, pian piano diventa una cacofonia di centinaia di voci che, come una cantilena, ripetono: **Andatevene o perite!**.*

Se il gruppo chiede alle voci chi esse siano, tutto improvvisamente tace, poi, sole due voci urlano, ognuna una cosa diversa:
- *[[Ëarwaith]], i navigatori del [[mare stretto]], solcatori di onde e tessitori di vele*;
- [[Linnor]], *le fiamme del bosco*, cacciatori di orsi e suonatori di liuto;

Dal bosco escono innumerevoli spiriti, la maggior parte di essi sembrano ormai senza forma, come una nebbia senza volto né corpo. Ma da questa coltre nebbia marcia e decadente alcune figure ben formate escono e si dividono in due fazioni, ognuna capeggiata da un elfo con corona.

Le due figure parlano all'unisono:

> [!danger] Il Poema
> *Tra la costa e la montagna*, 
> *un popolo separato*,
> *Due messaggeri, in campagna*, 
> *un accordo fu firmato*, 
> 
> *Ma nella più nera delle ore, 
> *l'aiuto fu richiesto*, 
> *ma tra i popoli non vi era più amore*, 
> *E l'esito fu inevitabilmente funesto
> 
> *i campi furono razziati,*
> *il bosco fu bruciato*, 
> *gli uomini vennero armati*
> *e il sangue di innocenti fu versato*
> 
> *I superstiti dimenticano il prezzo che i loro avi han pagato*,
> *ma noi morti, no, non lo dimentichiamo*, 
> *e coloro che il nostro sangue han mescolato*, 
> *loro, e tutti i vicini, a morte li malediciamo*.

Dopo che gli spiriti finiscono di pronunciare questa profezia, spariscono, e il gruppo si ritrova immerso nella nebbia, e, una volta diradata, si ritrova al limitare del boschetto, con [[Tronh]] in vista.

## Ritorno alla [[Gilda degli Avventurieri di Tronh]]

Se il gruppo menziona a [[Limlug Ëarechil]] e [[Clarissa Versabirra|Clarissa]] la profezia, [[Limlug Ëarechil]] menziona che la sua famiglia è una delle più antiche di [[Tronh]] e che nella biblioteca della sua magione forse possono trovare degli annali per avere più informazioni riguardanti questi antichi popoli elfici.

## Casa [[Ëarechil]] 

A casa vengono accolti dalla servitù della magione e [[Limlug Ëarechil]] saluta calorosamente la madre [[Merillë Ëarechil]] e il fratello maggiore [[Mifanto Ëarechil]]. 

[[Limlug Ëarechil|Limlug]] non menziona la profezia alla madre e al fratello, ma presenta semplicemente il gruppo come *dei nuovi avventurieri che lavorano per [[Clarissa Versabirra|Clarissa]] che hanno bisogno di verificare alcune informazioni nei loro annali*. 

Se il gruppo menziona la profezia, [[Merillë Ëarechil|Merillë]] è visibilmente turbata, mentre [[Mifanto Ëarechil|Mifanto]] non sembra saperne nulla, per quanto sia palese che anche lui noti la reazione della madre. 

### Biblioteca

Nella biblioteca di famiglia [[Ëarechil]] ci sono centinaia di libri ben ordinati. [[Limlug Ëarechil|Limlug]] aiuta il gruppo alla ricerca di libri di storia o di informazioni sulla regione e su questi popoli. 

Dopo diverso tempo, finalmente trovano un libro molto antico, scritto ben prima della fondazione del [[Regno di Patriagis]], e che presenta ancora i sigilli reali dell'[[Regno dell’Alba|Aranië]]. Il libro è intitolato *Sulla fondazione di [[Tronh]]* e menziona il popolo dei [[Linnor]] e quello degli [[Ëarwaith]].  Il passaggio che li riguarda, recita:

> [!book] *Sulla fondazione di [[Tronh]]*
> *Sebbene la fondazione di [[Tronh]] sia avvenuta poco meno di trecento anni fa, le sue origini sono alquanto avvolte nel mistero. I più antichi di noi, che hanno vissuto la fondazione non ne parlano. Dall'unificazione dell'[[Regno dell’Alba|Aranië]], la città è cresciuta e gli originari fondatori sono rimasti pochi, molti hanno lasciato questo luogo nel tempo e le loro conoscenze sono perdute. Tra i fondatori ci sono due famiglie di lignaggio nobile, gli [[Ëarechil]] e gli [[Erynar]] che si dice discendano da due grandi popoli elfici che vivevano nella zona poco prima della fondazione di [[Tronh]], i [[Linnor]] e gli  [[Ëarwaith]], il primo un popolo schivo, abili cacciatori e formidabili musicisti, i secondi invece una potenza costiera che dominava il [[Mare Stretto]]. Sulla fine che hanno fatto questi due grandi popoli, di diverse migliaia di elfi, c'è grande mistero. Mistero sul quale le due famiglie possono sicuramente gettare più luce di quello che fanno, ma sembra che queste conoscenze siano passate di genitore in figlio, senza farne parola con gli estranei.*
> *Fatto rimane che questi due grandi popoli, forse i più grandi popoli elfici mai esistiti su questa penisola prima dell'unificazione del nostro Regno dell'Alba, sono misteriosamente scomparsi 300 anni fa, poco prima che questa città fu fondata.*
> *Inoltre, A nord-est di qua, sono presenti resti di una grande battaglia. Non è raro infatti trovare spade e scudi semi-sotterrati passeggiando e, talvolta, anche ossa o teschi divorati dalle carogne. I popolani di [[Tronh]] evitano quelle zone, e fanno bene.* 
> *Cos'è successo ai [[Linnor]] e agli [[Ëarwaith]]? Sono stati schiacciati da un potere estero? O sono tutti fuggiti combattendo? Noi, possiamo solo speculare.*
> 
> [Sael](https://www.elfdict.com/wt/520137), Mastro Cronista dell'[[Regno dell’Alba|Aranië]]

Se confrontata con queste notizie, [[Merillë Ëarechil|Merillë]] chiede, preoccupata, di chiamare immediatamente [[Clarissa Versabirra|Clarissa]]. 

Nel giro di poco, [[Limlug Ëarechil|Limlug]] torna con [[Clarissa Versabirra|Clarissa]] e [[Merillë Ëarechil|Merillë]] chiede insistentemente a [[Clarissa Versabirra|Clarissa]] chi siano i suoi genitori. [[Clarissa Versabirra|Clarissa]] risponde fieramente che lei ha un solo padre e il suo nome è [[Zaldak Versabirra|Zaldak]]. 

[[Merillë Ëarechil|Merillë]], sempre più furiosa, insiste nel voler sapere chi sono i suoi genitori biologici, e afferma che la situazione è estremamente grave. 

Clarissa tiene il suo segreto a meno che il gruppo non riesca a convincerla con una prova a base di Carisma con CD 15. 

Se non riescono a far confessare [[Clarissa Versabirra|Clarissa]], [[Limlug Ëarechil|Limlug]] parla segretamente al gruppo, ricordando che se sua madre [[Merillë Ëarechil|Merillë]] non vuole parlare, loro potrebbero avere più fortuna parlando [[Feredis Erynar]], la attuale capofamiglia degli [[Erynar]], l'altra nobile famiglia menzionata nel libro che potrebbe avere le risposte. 

Se [[Clarissa Versabirra|Clarissa]] ammette di essere una figlia bastarda di [[Feredis Erynar|Feredis]], [[Merillë Ëarechil|Merillë]] si chiude nelle sue stanze e non accetta visitatori. A questo punto, [[Limlug Ëarechil|Limlug]] consiglia segretamente al gruppo di parlare con [[Feredis Erynar|Feredis]].


## Incontro con [[Feredis Erynar|Feredis]]

[[Feredis Erynar|Feredis]] può essere incontrata nella piazza di [[Tronh]], dove sta facendo la spesa al mercato. È una bellissima elfa, ormai di 350 anni, vestita con una veste rossa e ricamata d'oro. 

Se il gruppo prova ad approcciarla, lei li ferma con: *Alt. Chi siete. Cosa volete.*

Se il gruppo menziona il fatto che lei sia la madre di [[Clarissa Versabirra|Clarissa]], [[Feredis Erynar|Feredis]] nega, finché non viene menzionata la profezia, il libro e la maledizione che sta ammorbando la città. 

Quando viene menzionato tutto ciò, [[Feredis Erynar|Feredis]] insinua, con fare da saputella: "*Il fatto che [[Clarissa Versabirra|Clarissa]] sia una mia bastarda non ha niente a che fare con le parole dei morti. Hanno parlato di sangue mescolato, quindi a meno che Clarissa non abbia procreato con un discendente diretto degli [[Ëarwaith]], ad esempio un [[Ëarechil]], non ha niente a che fare con questa storia.*"

## Casa [[Ëarechil]]

Quando il gruppo torna, scoprono che [[Merillë Ëarechil|Merillë]] è uscita dalla stanza, passando per una porta di servizio e ha rapito [[Chalf Ëarechil]]. Il bambino è tra le braccia della nonna, che lo sta minacciando di morte con un coltello, davanti a lei [[Limlug Ëarechil|Limlug]], [[Mifanto Ëarechil|Mifanto]] e [[Clarissa Versabirra|Clarissa]] la stanno implorando di fermarsi.

[[Merillë Ëarechil|Merillë]] può essere fermata con una CD 20 in Carisma. Alcune argomentazioni che possono abbassare la CD sono:
- Menzionare il fatto che i morti possono essere fermati in un altro modo;
- Menzionare il fatto che il bambino è innocente;
- Menzionare il fatto che nessuno è ancora morto per il morbo e magari esiste una cura;

[[Merillë Ëarechil|Merillë]] continua a ripetere che i loro antenati si sono dati guerra fino alla morte, e che i pochi sopravvissuti hanno deciso di seppellire l'ascia di guerra e di vivere in pace. I morti questo, non lo hanno mai perdonato. Solo gli [[Ëarechil]] e i [[Erynar]] hanno mantenuto la faida viva per tutti questi secoli e che ora hanno tradito il volere dei morti, creando un nascituro dal sangue misto. 

In ogni caso, [[Merillë Ëarechil|Merillë]] non ha il sangue freddo per uccidere un neonato, e un qualsiasi tipo di attacco rivolto verso di lei fa sì che crolli a terra piangendo col nipote tra le mani. 

[[Merillë Ëarechil|Merillë]] e [[Feredis Erynar|Feredis]] menzionano che solo la morte di [[Chalf Ëarechil]] può calmare i morti. 

Il gruppo può decidere di affrontare le due famiglie e uccidere il bambino, spezzando la maledizione. 


## Ritorno al [[Boschetto del Crepuscolo]]

Se il gruppo torna al boschetto senza aver ucciso [[Chalf Ëarechil]], i morti ri-compaiono e avvertono il gruppo che solo la morte del nascituro potrà spezzare il morbo. 

Se il gruppo si rifiuta, i morti dichiarano la loro morte, e inizia un combattimento. 

```encounter
players:
  - Tonio
  - Hyvää
  - Ricardo Fabrizio Gon
  - Kalys
  - Callius Incantapietre
creatures:
  - 2: Ghost
  - 4: Will-o'-Wisp
```

I non-morti combattono finché non sono distrutti. I due fantasmi non possono possedere e non hanno le resistenze a fuoco, fulmine e tuono.
Inoltre non possono spostarsi nel Piano Etereo.
I Will-o'-Wisps non possono utilizzare il loro *Consumare Vita*.
