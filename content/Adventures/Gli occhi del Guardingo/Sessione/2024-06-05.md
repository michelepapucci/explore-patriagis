## Arrivo a Nova

Il gruppo, arrivato a Nova, ha varie opzioni. Può chiedere un udienza all'[[Arcipio]], come è stato richiesto da [[Tadhg Spargimembra|Tadgh]], e può sfruttare la posizione di [[Jean de Larcher|Jean]] per farlo. 
Jean acconsentirà, ma dice loro che ci vorrà del tempo. 

Se si recano alla [[Gilda degli Avventurieri di Nova]] notano che [[Il Riposo del Macaco]] è chiuso, evento molto raro. Trovano dentro uno [[Zaldak Versabirra|Zaldak]] pensieroso che cammina su e giù per la taverna immerso nei pensieri, così immerso che non li sente arrivare. 

Appena li vede [[Zaldak Versabirra|Zaldak]] si infuria, dicendo loro che sono in ritardo. Poi si assicurano che stiano bene e fa loro domande su cosa sia successo e su perché sono così di ritardo. 

Se il gruppo li informa di ciò che è successo a [[Seormgrà]] Zaldak è felice per loro e di come si stiano facendo un nome. Se il gruppo menziona la lettera che [[Jean de Larcher|Jean]] doveva consegnare a [[Grerres il Pio|Grerres]], Zaldak si incupisce, dicendo che è meglio che non si immischino negli affari del [[Dogma]]. 

Se il gruppo chiede a [[Zaldak Versabirra|Zaldak]] perché [[Il Riposo del Macaco]] sia chiuso, Zaldak dice che spiegherà loro tutto in mattinata. 

In ogni caso, [[Zaldak Versabirra|Zaldak]] li spedisce a letto dopo una buona cena e dice che parlerà con loro in mattinata. 


### Il Rapimento di [[Gaius de Romolio]] e [[Despair]]

La Mattina Zaldak spiega al gruppo cos'è successo a mezzogiorno del giorno prima:

*Ci trovavamo qua al riposo come sempre, gli [[Squarciaviverne]], tornati da Malporto diversi giorni fa, si erano poi recati in una missione nei bassifondi di [[Nova]] per indagare una recente sparizione di un carico di armi inviati da [[Zubduzurak]]. In breve, hanno scoperto che dietro la sparizione c'erano dei manigoldi della [[BDP]], che però si erano già disfatti del carico. 

*Sono poi tornati qua, a riposare, a bere e a festeggiare. Finché, in serata, non è entrato uno [[Spargiossa]], con altri 5 o 6 [[Incutipaura]] con un mandato di arresto per [[Gaius de Romolio]] e [[Despair]]. Ho chiesto loro di mostrarmi il mandato, ma si sono rifiutati. Ho ricordato di nuovo loro, che non solo stavano accusando di un reato un membro della [[Gilda degli Avventurieri di Nova]] ma che, oltretutto, [[Gaius de Romolio|Gaius]] è un de Romolio, una delle famiglie più importanti della città.*

*Lo [[Spargiossa]], che brandiva un bastone di legno con un pomolo di spada alla cima, ha detto che i due potevano venire con le buone o con le cattive, ma che la loro presenza era richiesta alla [[Chiesa Centrale del Dogma]] per essere interrogati. Io ho provato a convincere gli [[Squarciaviverne]] a collaborare, perché mi sembrava la scelta più saggia, ma il gruppo, già stanco dalla missione in giornata, hanno deciso di combattere e difendere i loro compagni. Per un pelo però, hanno avuto la peggio, e i soldati del [[Dogma]] hanno portato via [[Gaius de Romolio|Gaius]] e [[Despair]].*

*Quello che vi sto chiedendo di fare è altamente illegale e neanche col potere della [[Gilda degli Avventurieri di Nova|Gilda]] potrò proteggervi se accetterete di aiutarmi. Ma non posso rimanere a guardare mentre si portano via uno dei miei ragazzi! Per favore, aiutatemi a trovare e a portare qua quello [[Spargiossa]], dobbiamo sapere dove sono [[Gaius de Romolio|Gaius]] e [[Despair]] e perché sono stati rapiti!*

*So che tra voi non scorre buon sangue.. però capirete che la portata di questo gesto, e di quello che è successo anche a [[Seormgrà]] va ben oltre la rivalità che potete avere con quel gruppo!*

Se chiedono a Zaldak dove si trova il resto degli [[Squarciaviverne]], dice che, per la loro sicurezza, li ha portati in un posto fuori [[Nova]] dove stanno riposando. [[Zaldak Versabirra|Zaldak]] non sa perché hanno rapito Gaius e [[Despair]] ma ha paura che possano tornare anche per il resto del gruppo. 

Il nome dello [[Spargiossa]] è [[Festus]]. 

[[Zaldak Versabirra|Zaldak]] informa il gruppo che dei suoi cari amici, che vivono nei [[Bassifondi di Nova|Bassifondi]] si dovrebbero essere occupati durante la notte, di trovare informazioni su [[Festus]]. Dice anche che lui adesso non può recarsi personalmente, ma chiede al gruppo di scendere nei [[Bassifondi di Nova|Bassifondi]] per recarsi alla taverna [[I Baffi del Gatto]]. [[Zaldak Versabirra|Zaldak]] informa anche il gruppo che nei [[Bassifondi di Nova|Bassifondi]] la gente è diffidente degli estranei, e che, una volta arrivati alla taverna devono ripetere le seguenti parole: *Ci ha detto Zaldak che qua fate un Latte Ubriaco incredibile. Ne vorremmo una tazza ognuno.*

Zaldak da poi ad ogni giocatore 50 m.o.

## Discesa nei [[Bassifondi di Nova|Bassifondi]]. 

*Usciti dall'antico tempio Nifilim che ospita il Riposo del Macaco, iniziate a scendere la lunga scalinata pensata per gambe ben più lunghe delle vostre, ai quali lati sono state scavati scalini più adatti alle vostre dimensioni. Scendendo vedete sui grandi scalini un enorme mercato pieno di colori e prodotti. Data la vicinanza con la sede delle Gilde, in cima al colle, si trovano prodotti di ogni tipo: cibo, spezie, animali, cavalcature, armature, armi e qualsiasi altro prodotto possa essere costruito, forgiato, distillato o conciato.*

___
### Shopping

[Negozi che Trovano](https://thievesguild.cc/shops/)

*Dopo le compere, continuate la discesa verso la città centrale*

___

*Continuando a scendere, vedete Nova in tutto il suo splendore, dalla vostra scalinata, si vedono gli altri 4 colli, sui quali altrettanti antichi templi sono poggiati. Questi, un tempo luoghi di culto e di potere per i Nifilim, la razza di giganti che abitava la zona, oggi fungono da base e da fondamenta per gli edifici di culto e di potere di Nova. Alla vostra destra, sul colle più vicino, vedete i Luoghi Sacri di Nova. Alla base, vedete il bellissimo cimitero cittadino, su cui veglia la Chiesa di Immeral, poco più in alto, vedete il Gazebo di Tiche, da qua si scorge anche il Tempio del Sole, dedito a Solis. Subito dopo, sul colle più centrale, vedete il Colle su cui sorge [[Palazzo Reale dei Tullio|Palazzo Reale di Nova]] sede della Famiglia Reale [[Tullio]]. Intorno al palazzo vi sono la sede del [[Comune di Nova]], dell' [[Ordine dei Cavalieri di Romio]], le guardie reali, e le case di alcuni esponenti più importanti dell'aristocrazia cittadina. Nel terzo colle, di fronte a quello dei luoghi sacri, sorge il [[Consiglio Arcano di Patriagis]], e le scuole e le università con le loro torri adornano la salita del colle. Infine, nel colle di fronte al vostro quello delle Gilde, vedete sorgere la [[Chiesa Centrale del Dogma]], in cui vive l'[[Arcipio]], circondata anch'essa dalle case e dai palazzi dei membri più alti del culto. Al centro di questi cinque colli, vi è una valle circolare conosciuta come la Città Centrale, dove la maggior parte delle persone vivono, lavorano. Voi vi state dirigendo ancora più in là. I [[Bassifondi di Nova|Bassifondi]] sono infatti un anello schiacciato lungo le mura di Nova, alle spalle dei colli, dove i più poveri sono costantemente ricordati della ricchezza, dello sfarzo e della gloria della città che li ha dimenticati all'ombra dei colli.*

*Dopo aver sceso il colle, ruotate lungo il perimetro del Colle delle Gilde finché il sole non viene oscurato dal monte ed entrate pian piano nei bassifondi. La gente, vi osserva e vi guarda storta, interessata ai vostri vestiti, borselli e alle armi che portate con voi. La spilla della Gilda degli Avventurieri, sembra contemporaneamente attirare sguardi e intimare rispetto e oltre a qualche sguardo accigliato nessuno sembra darvi fastidio.*

*Girato un angolo, vi trovato davanti ad un quadrato di edifici, dove, nel lato dalla vostra parte, pende un cartello di legno, sul quale è stata incisa la scritta: "[[I Baffi del Gatto]]*" mentre sullo sfondo del cartello è stata dipinta di nero una zampa di gatto stilizzata. 

*La taverna si presenta, contrariamente al suo aspetto esteriore, ben ordinata e pulita. I tavoli sono semplici ma eleganti, e le lanterne ben pulite. Il bancone si trova di fronte all'entrata e, dietro di esso vedete dei bellissimi pannelli in vetri colorati che vi rivelano un piccolo chiostro nel cortile interno del quadrato di palazzi. Nonostante sia mattina, vedete una serie di clienti abituali seduti ai tavoli che parlano e scherzano con la ragazza dietro al balcone. La ragazza è una mezzelfa dalla pelle olivastra, il corpo è adornato da tatuaggi variopinti mentre il volto è fregiato da cicatrici. I capelli, lunghi e mossi, sono di colore scuro, quasi blu notte, ma ciò che più risalta nel suo viso sono gli occhi, privi di iridi e colorati di un colore verde/giallo, inscrutabili. È in questo momento che vi rendete conto, che, ovunque il vostro occhio si possa posare, è pieno di gatti intorno a voi, che curiosi, vi guardano rimanendo immobili e continuando a leccarsi, stirarsi, o fare le fusa a qualche cliente.*

[[Diana Versabirra]] non fa segreto di essere figlia di [[Zaldak Versabirra|Zaldak]] e, anzi, è curiosa di sapere chi siano questi gildani di cui il padre si fida così tanto da mandare da lei. 
[[Diana Versabirra|Diana]] è sempre alla ricerca di reclute da poter inserire negli [[Artigli dell'Alba]], in modo da poter conquistare più territori nei [[Bassifondi di Nova|Bassifondi]] e toglierli alla [[BDP]]. 

Quando i giocatori usano la frase *segreta* [[Diana Versabirra|Diana]] dice esplicitamente *Quindi il mio paparino vi ha mandati qui a fare i suoi comodi. Meglio non farlo aspettare, vado a prendere i suoi documenti*. [[Diana Versabirra|Diana]] può condividere le seguenti informazioni:

- Lei non è la figlia naturale di [[Zaldak Versabirra|Zaldak]], ma è comunque suo padre. [[Zaldak Versabirra|Zaldak]] spesso ha accolto bambini dalla strada e li ha fatti crescere e lavorare con lui. [[Diana Versabirra|Diana]] in particolare ha deciso di continuare la sua opera, direttamente qua, nei [[Bassifondi di Nova|Bassifondi]] dove lei è nata, fondando [[Comunità dei Bassifondi]]. 
- La [[Comunità dei Bassifondi]] è una comunità di mutuo aiuto della quale gli abitanti della zona fanno parte. [[I Baffi del Gatto]] è considerata un po' la "sede ufficiale", mentre il chiostro sul retro è la sua "piazza". Nei [[Bassifondi di Nova|Bassifondi]] non è facile fare cose del genere, perché i vari signori criminali che dominano questi territori, sfruttano e causano l'assenza del [[Comune di Nova]], pagando mazzette alle guardie, per tenere tutto sotto scacco. I negozi sono costretti a pagare pizzi esorbitanti, o a vendere droga per i criminali o ospitare le loro puttane. 
- La maggior parte dei [[Bassifondi di Nova|Bassifondi]] è controllata dalla [[BDP]], con la quale la [[Comunità dei Bassifondi]] deve fare i conti regolarmente, e non sempre solo a parole. Infatti la [[Comunità dei Bassifondi]] è riuscita a togliere territori alla [[BDP]] e a proteggere la fetta di territorio in cui si trovano. Molti sono interessati ad entrare nella [[Comunità dei Bassifondi]] e per quanto siano i benvenuti qua, e possiamo prestare loro aiuto, non possiamo proteggere le loro case o i loro negozi se si trovano troppo lontani da qui. 
- [[Zaldak Versabirra|Zaldak]] manda aiuti economici quando può e noi ricambiamo i suoi gentili finanziamenti svolgendo del lavoro per lui, quando le nostre abilità e le nostre conoscenze del mondo nascosto di [[Nova]] sono necessarie.
- [[Diana Versabirra|Diana]] è rimasta orfana da piccola, quando i suoi genitori sono stati uccisi sotto il suo sguardo qua nei [[Bassifondi di Nova|Bassifondi]] a causa di un debito non restituito. 
- [[Diana Versabirra|Diana]] è una mezzelfa, i suoi occhi sono così dalla nascita.
- [[Diana Versabirra|Diana]] ammette di avere una passione per i gatti che sembra essere ricambiata, infatti nel giro di poco tempo dopo aver aperto, si è creata una vera e propria colonia felina qua. 

Quando [[Diana Versabirra|Diana]] entra coi documenti, si sentono delle grida da fuori: *Vattene, lo sai che non sei il benvenuto qui!* seguito da un urlo. 

Entra un uomo seguito da due grossi bruti e altre 4 persone, tutte armate. 
"*[[Diana Versabirra|Diana]], hai ficcato di nuovo il naso dove non dovevi, non è vero?*"
*"Buongiorno anche a te, [[Galgano]], non ti avevo detto che la prossima volta che avresti messo piede da queste parti ti avrei rimandato da [[Tracco (Il Pissero)|Tracco]] in pezzi?"*
*"Sempre brava con le parole.. ma stavolta hai esagerato.. Sono quelli i documenti? Non lo sai che ci sono persone che non si possono seguire?"*
"*Non scherzo [[Galgano]], fai un altro passo e non perdonerò questa vostra incursione.*"

C'è un attimo di silenzio e di tensione, Galgano poi continua: 

"*Per quanto mi dispiaccia fare del male a quel faccino, non ho scelta, dammi i documenti, ora.*" 

```encounter
creatures:
  - Warlock of the Archfey
  - 4: Thug
  - 2: Bandit Captain
party: Fendisquame
```

Prima del turno di ogni giocatore, un gatto attacca il nemico più vicino del giocatore, poi disingaggia e se ne va: *Attacco in Mischia* + 4 per colpire, un bersaglio. *Colpito*: 4 (1d4 + 2) danni taglienti. 


I documenti raccontano cosa ha fatto [[Festus]] dopo aver rapito [[Gaius de Romolio]].

> [!book] Documenti di [[Diana]]
> Movimenti di [[Festus]]: 
> - È uscito da Nova alle 22:31 dal cancello sud; 
> - È rientrato dallo stesso cancello alle 00:24;
> - Si è recato alla bisca [[La Tessera del Drago]] e ha giocato nella sala vip fino alle 03:13;
> - È tornato sul colle del Dogma dove risiede, e ne è uscito la mattina seguente intorno alle 09:00;
> - È rimasto al Campo di Addestramento per [[Incutipaura|Spaccamani]] sul colle; 

[[Diana Versabirra|Diana]] confessa che qualcuno dei suoi uomini deve essersi fatto sgamare, o comunque qualcuno della [[BDP]] deve aver visto dei movimenti sospetti. *È da tempo che temo che il [[Dogma]] stia facendo uso della [[BDP]] per svolgere dei lavoretti qua nei [[Bassifondi di Nova|Bassifondi]] e credo che quest'ultima intimidazione sia la prova definitiva. Non so perché collaborino o cosa cerchino, ma di certo siete sulla pista giusta se arrivano a fare scenate del genere in pieno giorno.*

*Inoltre, abbiamo ottenuto anche questa, la Tessera VIP di [[Festus]] per [[La Tessera del Drago]]. Questo significa che è un abituale, è possibile che torni lì anche stasera.*

___

[[Festus]] va a giocare la sera, ricorda Zaldak, e convince il gruppo a riposarsi / comprare qualcosa in giro prima che faccia buio. 

Fuori dalla [[La Tessera del Drago|Tessera del Drago]] sono appostati 2 degli 8 [[Incutipaura|spaccamani]] del gruppo di [[Festus]]. Gli altri 6 stanno giocando all'interno, 3 scommettono alla [[La Tessera del Drago#Corsa del Drago|Corsa del Drago]], 2 giocano a [[La Tessera del Drago#Rialzo|Rialzo]] e l'ultimo sta cercando qualcuno con cui giocare a [[La Tessera del Drago#Tessere|Tessere]], e nel frattempo si sta godendo una delle tre [[Nefele]] che gli sta ballando addosso trasformata in una adolescente umana. 

[[Festus]] sta giocando a [[La Tessera del Drago#Rialzo|Rialzo]] nella [[La Tessera del Drago#Sala VIP|Salva VIP]] con [[Cranxaxomor Spaccatessere|Cranxaxomor]]. Il dragonide non vuole problemi né con la [[Comunità dei Bassifondi]], ne con il [[Dogma]], se inizia uno scontro, prova a far ragionare il gruppo ricordando il potere della Chiesa. Se il gruppo continua, il dragonide non combatte, ma cerca di aiutare [[Festus]] finché questo è in vantaggio. 



