Il [[Dogma]] si basa sul potere che ha ottenuto durante la [[Febbre Indaco]].

La [[Febbre Indaco]] fu causata, involontariamente, dal fondatore del [[Dogma]].
[[Baldeus Romolio]] ~~un nobile vicino alla famiglia reale [[Larenzia]] del [[Regno dell'Ovest]]~~, era un potente mago e appassionato studioso delle creature magiche di [[Patriagis]]. 

Durante una spedizione militare lui e il suo gruppo scoprirono, vicino [[Filobello]], a est dei [[Pendici]], un villaggio abbandonato dove, al di sotto, era stato costruita un'enorme rete di cunicoli. Esplorandoli, scoprì un mostro sconosciuto che vi abitava all'interno, una creatura malvagia, egocentrica, e paranoica: un Guardingo. 

Baldeus e i suoi compagni combatterono contro la creatura per giorni all'interno dei suoi cunicoli, finché non riuscì ad indebolirla abbastanza da addormentarla con un'incantesimo di [[Sonno Perenne di Baldeus|Sonno modificato al volo]], ma tutti i suoi compagni erano morti. 

Baldeus passava giorno e notte per tenere addormentata la creatura, mentre veniva trasportata a [[Nova]]. 

Durante i suoi viaggi si rese conto che la creatura riusciva, in sogno, a creare materialmente ogni cosa che sognava. Durante i suoi sogni, la creatura creava cibo, servi, oro, ricchezze, che Baldeus prontamente raccoglieva e sfruttava. 

Iniziò quindi a sperimentare l'uso dell'incantesimo di *Sogno a occhi aperti* per cercare di controllare i sogni del Beholder, e con sua stessa sorpresa si rese conto che riusciva effettivamente a manipolare le creazioni della creatura. 

Grazie a questo potere, in una notte, [[Baldeus Romolio]] creò, sulla cima di uno dei cinque colli di [[Nova]], una gigantesca struttura di marmo, un enorme palazzo dove contenere il Beholder e dove trasferirsi per continuare i suoi studi. Oggi, quello stesso palazzo è la sede centrale del [[Dogma]], conosciuta come [[Chiesa Centrale del Dogma]]. 

La paura che il Beholder si potesse svegliare lo rendeva paranoico e Baldeus iniziò quindi a raccogliere alcuni giovani maghi e a impiegare i loro talenti per creare una sorta di turnazione per tenere la bestia addormentata. Tutto nella massima segretezza. 

Nel tentativo di fare carriera nel [[Regno dell'Ovest]], [[Baldeus Romolio]] propose al re dell'epoca, [[Ancoria Larenzia]], di sfruttare la creatura per sconfiggere il [[Regno dell’Alba]] con il quale erano in guerra all'epoca. Il Re acconsentì. 

Baldeus usò i suoi poteri per manifestare immagini di elfi che svenivano e morivano, e il [[Regno dell’Alba]] in rovina.

Per giorni non si ebbero notizie, finché, dal confine, non arrivarono notizie di una terribile pestilenza che stava decimando la popolazione elfica al di là dei [[Pendici]]. Inizialmente, [[Baldeus Romolio|Baldeus]] gioì, finché non lesse che questa terribile pestilenza era contagiosa e si stava già spargendo nel [[Regno dell'Ovest]]. 

[[Ancoria Larenzia]] costrinse [[Baldeus Romolio]] alla segretezza, e dopo un anno anche lui morì della [[Febbre Indaco]]. 

Baldeus preso dalla pazzia, tentò in ogni modo di utilizzare il Guardingo per salvare il suo regno, senza successo. Fu allora che, capendo che non era possibile eliminare la pestilenza, istituì un ordine che servisse ad aiutare le persone afflitte dal morbo. 

Creava medicine utilizzando il Beholder, e pian piano il suo ordine si allargò e molti volontari si fecero avanti. All'interno dell'ordine, nasceva nel frattempo una sorta di fratellanza basata su dicerie e superstizioni, su questo "Dio punitore" che aveva mandato sulla terra la [[Febbre Indaco]], e che ora provava a salvare i penitenti. Nonostante [[Baldeus Romolio|Baldeus]] cercava di smentire le dicerie, queste si fecero sempre più convincenti e iniziarono a divagare non solo tra i membri dell'ordine, ma anche tra il popolo comune, che, spaventato dalla Febbre, le accettò come vere. 

Baldeus, contrasse infine la [[Febbre Indaco]] e perì nel -640. La turnazione di maghi ancora garantiva il controllo del Guardingo, ma un nuovo capo religioso venne eletto dalla confraternita, ormai potente: [[Anastasio Dono]] fu eletto primo [[Arcipio]], capo religioso nella nuova Chiesa del [[Dogma]]. 

Anastasio istituì formalmente la religione del [[Dogma]] e tutti i principi ancora oggi in uso. In particolare, per quanto il segreto del Guardingo fosse ancora ben nascosto a chi non era nei ranghi più alti della Chiesa, fece in modo che in pochissimi sapessero la verità. 
Istituì due ranghi principali della chiesa, uno Oratorio, con lo scopo di divulgare il dogma, di come la violenza porti altra violenza e di come questa vada evitata o prevenuta a qualsiasi costo, e uno militare a difesa della chiesa e per punire i violenti. [[Anastasio Dono]] aveva una visione chiara per il [[Dogma]], aveva ben visto il potere che le parole della religione avevano sul popolo e di come si insediavano, e conosceva altrettanto bene i poteri del Beholder.

Sfruttando questi fattori, espanse la chiesa al di là dei confini del [[Regno dell'Ovest]], raggiungendo anche il [[Regno dell’Alba]] e [[Zubduzurak]]. 

Istituì una potente organizzazione religiosa, con forti radici sul territorio, che gli garantiva un enorme potere anche sulle varie famiglie reali. 
La priorità, ovviamente, era tenere a dormire il Guardingo, e per farlo, istituì un terzo ramo segreto della Chiesa, che si occupava di istruire maghi alla magia necessaria per tenere il Guardingo addormentato e per sfruttarne il potere. 

___

In tempi più recenti, i Maghi necessari al [[Dogma]] sono estremamente pochi, questo perché il processo di addormentamento è stato automatizzato grazie al [[Lapisma]]. Ovviamente, è ancora necessario che dei maghi ricarichino le pietre ognmi tanto. Inoltre, il potere di controllare il Guardingo è ora in mano solo all'[[Arcipio]], che grazie ad una [[Staffa dei Sogni Lucidi]], può lanciare *Sogno ad occhi aperti* sul Beholder per controllare i suoi sogni. Inoltre, la stanza del Beholder è accessible solo a lui. 

Nel tempo, il [[Dogma]], ormai sicuro di sé, è rimasto con un solo mago alla volta a conoscere la procedura per incantare il [[Lapisma]] con l'incantesimo di Sonno modificato. 

Circa due mesi prima dell'inizio della campagna, l'ultimo mago rimasto al Dogma, [[Atticus de Romolio]], è stato assassinato. 

Manca meno di un mese al risveglio del mostro, e l'[[Arcipio]], estremamente paranoico, sta facendo di tutto per impedire o controllare il suo risveglio:
- Sta organizzando i suoi ranghi militari con estremo rigore, addestrando anche molti degli [[Oratori]] come chierici;
- Sta mandando membri importanti del suo rango, i [[Pio]], in varie zone di [[Patriagis]] per recuperare alleati e armate, pronte nel caso in cui ci fosse da combattere questa minaccia; 
- Sta cercando maghi talentuosi, ai quali far studiare gli antichi testi di [[Baldeus Romolio]] per insegnargli [[Sonno Perenne di Baldeus]] e ri-addormentare il Beholder. 
