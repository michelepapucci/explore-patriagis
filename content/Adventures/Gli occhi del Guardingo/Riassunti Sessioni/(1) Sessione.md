24/10/2023

I [[Fendisquame]] vengono inviati da [[Nova]] a [[Malporto]] utilizzando un'[[Areonave]] da [[Zaldak Versabirra]], che chiede loro di partecipare ad una cena di raccolta fondi della [[Scuola di Specializzazione in Necromanzia di Malporto]] allo scopo di convincere l'elusivo professor [[Aron|Klaus Jaskch]] a far entrare nel suo corso il nipote di Zaldak: Patric Bellaspuma, incapace mago appena laureato. 

Il gruppo partecipa alla cena insieme a [[Manistrad Spaccascudi]], sindaco della città, [[Eda Lenzastorta]], la Capitana del popolo, e i restanti tre consiglieri comunali: [[Gellan Primacqua]], nobile, e la coppia di sposi [[Eliander]] e [[Skerrin Inseguionde]]. Entrando nella Villa, [[Gontràn de Larcher|Gontràn]] sente una voce che gli altri non odono, che lo avverte di fare attenzione. 

Raggiunta la villa nella periferia sono accolti dai quattro studenti: il nano Kuldrok Fendiroccia, gli umani Kaldran e Shan e la tiefling Desire. 

All'arrivo del Professor Klaus, la cena inizia e fila liscia. Si parla un po' della città e delle ricerche sulla necromanzia della scuola. Lo scopo del prof è usare la necromanzia per alterare l'energia vitale delle persone e curarle. Questo nasce dalla frustrazione che gli incantatori studiosi e, a suo dire, coscienti di ciò che fanno, ovvero i maghi, non riescono ad usare la Trama per curare, cosa che invece gli incantatori istintivi come bardi, chierici e druidi riescono a fare. 
Questo crea alcune tensioni con [[Thodor Spezzaossa|Thodor]]. 

Il primo grande successo del professor Jaskch è l'incantesimo Trasferimento Vitale di Klaus, che permette da un Mago di curare un alleato trasferendo energia vitale. 

La cena arriva al termine e poco prima del discorso finale la stanza si riempie di oscurità magica e si sente un urlo, seguito da un rumore metallico.

Il gruppo apre velocemente le finestre e, fatta luce, si vedono i vestiti del professore a terra, vicine ad uno schizzo di sangue e ad una daga appartenente ad uno degli studenti insanguinata.

Il gruppo, insieme ad [[Eda Lenzastorta|Eda]], decide di chiudere le uscite e di iniziare ad investigare. Al piano superiore, notano che negli armadietti personali degli studenti, manca una daga, in quello che per esclusione assumono essere l'armadietto di Kaldran. Al suo interno c'è anche il ritratto di una giovane donna bionda.

Utilizzando la chiave trovata nei vestiti del professore, il gruppo esplora l'ufficio. Sulla scrivania trovano due testi legati al vampirismo. Thodor, intento a prendere appunti fa scattare una trappola: Uno stiletto di legno viene lanciato verso il suo petto mentre una sfera di [[Lapisma]] lancia l'incantesimo di Luce Diurna. 
Nella scrivania trovano anche una lettera intimidatoria verso il professore, che parla del fatto che sua figlia sta morendo e lui deve decidersi a trasformarla. 

Esplorando l'ufficio, trovano una porta segreta dietro la libreria e si fanno strada nell'archivio di Jaschk, dove leggono la sua storia dal suo diario. Klaus è il secondo nome di [[Aron]], un medico vissuto secoli fa durante la [[Febbre Indaco]]. Incapace di trovare una cura, Aron contrasse il morbo e sul punto di morte fu trasformato in una progenie vampirica da un Vampiro Maggiore. Dopo anni di vita al servizio della bestia, questa, messa in punto di morte dal Dogma, fu consumata da Aron, che divenne a sua volta un vampiro maggiore. Da quel momento, libero, smette di consumare sangue di creature coscienti e inizia a studiare magia. Ad un certo punto inscena la sua morte, prende il nome di Klaus e si finge elfo di razza pura. Si iscrive all'università del Consiglio, dove si laurea velocemente e diventa successivamente Professore. 
Apre la sua scuola di specializzazione, i cui studenti sono tutti pazienti che, in punto di morte, offre la possibilità di vivere come non-morti progenie, a patto che lo aiutino con la ricerca.

Si sposa con una collega, che muore durante il parto dando vita ad una Dampyr, Astrid, la figlia.
Astrid a causa della sua natura, è affetta da un invecchiamento precoce. Astrid si innamora di Kaldran, e insieme hanno un figlio, che però sembra stia bene al contrario della madre.
Astrid a soli venti anni però, ne dimostra già un centinaio, la sua condizione è infatti peggiorata dopo il parto.

Il gruppo capisce che quindi Kaldran ha ucciso il professore che si trova ora nella sua bara, in rigenerazione, e vuole consumarlo per diventare Vampiro Maggiore e trasformare Astrid.
Il professore vuole evitare questo destino alla figlia, inoltre, trasformare un Dampyr potrebbe creare un mostro terribile.

Nel frattempo giù, il [[Archias di Turii|bardo]] tiene d'occhio gli invitati e gli studenti. Quando si sente il rumore della libreria che viene mossa, gli studenti capiscono che la verità sta per venire fuori: Kaldran e Shan, sfruttando una grata sotto un tappeto, si teletrasportano nel seminterrato. Kuldrok e Desire, attaccano il povero Archias. 

Il gruppo raggiunge velocemente Archias e combatte contro le due feroci progenie. Il combattimento mette entrambe le parti a rischio, ma il gruppo, con l'aiuto di Eda, prevale. Il gruppo riesce infatti a mettere alle strette Kuldrok, in piena ira, e Desire prega per la vita dei due. Spiega al gruppo che Kaldran vuole solo una vita normale per il figlio e vuole che sua madre sia lì per crescerlo. 

Gontràn decide di concedere il dubbio ai due, e rinfodera Frammento, lo stesso fa poi [[Taximundar, Il Fuoco Fatuo|Taximundar]] e a seguito il resto del gruppo. L'unico è Thodor, che, seguendo i precetti della sua fede, non può lasciare in vita i due non-morti, Desire, spaventata dalla reazione del chierico, si teletrasporta come gli altri due nel sotterraneo della villa. Thodor decide quindi di esorcizzare all'istante il vampiro rimasto ma viene fermato solamente dalla legge, quando Eda annuncia che in qualità di Capitana del popolo, mette in arresto i due non-morti, che non possono venire esorcizzati fino a che non saranno giudicati dalla corte cittadina.