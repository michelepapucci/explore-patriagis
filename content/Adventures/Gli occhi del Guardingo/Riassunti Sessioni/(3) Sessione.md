16/11/2023

Il gruppo parte per [[Seormgrà]], città capitale dei territori dei [[Tiarna na Madraì|Tiarna]]. Lungo il percorso il gruppo attraversa le pianure e poi le colline che portano alla bellissima capitale, in legno, il cui palazzo d'oro risplende al centro della città. 
Il gruppo nota, nei pressi della capitale, un numero insolito di volantini di persone scomparse. 
Arrivati alle porte della città, il gruppo scopre che a causa di una serie di scomparse nell'ultimo periodo, gli ingressi in città sono contingentati, riescono però a concordare che, in quanto avventurieri, siano lasciati entrare per aiutare il Maresciallo della città a trovare i cittadini scomparsi. 
Il gruppo viene quindi scortato da [[Sean, il Protettore]], maresciallo di [[Seormgrà]], che con il suo cane Divoracrani, sta lavorando al caso dei cittadini scomparsi. 

Sean riconosce [[Furio]], e avverte lui che non dovrebbe trovarsi in città. Ma dato che ormai è stato fatto entrare, e conoscendo la buona volontà del ragazzo, decide di farlo partecipare e comunica lui che forse potrebbe far ottenere lui di nuovo lo status di cittadino. 

Il gruppo poi viene a conoscenza che i cittadini scomparsi sembrano essere scollegati tra di loro, con l'unica cosa in comune l'essere persone che, poco prima della scomparsa, stavano passando un periodo difficile. L'ultima persona scomparsa è una bambina di nome Seorsie dall'orfanotrofio della città, che è dove si dirigono subito dopo gli avventurieri.

All'orfanotrofio il gruppo si confronta con la rettrice, che crede che Seorsie, dopo un rifiuto da una potenziale famiglia, sia fuggita. Dissente però una bambina di nome Ren, che è convinta che Seorsie non sarebbe fuggita senza di lei.
Inoltre riporta alcune dicerie che ha sentito dagli altri bambini come che Seorsie prima di scomparire sognava strane fate che le parlavano in sogno e la invitavano a giocare, e che qualche bambino dice di aver visto il corpo di Seorsie volare via. 

Il gruppo quindi ispeziona la camera di Ren e Seorsie, dove trova dei segni di effrazione sulla finestra: sembra che tanti minuscoli artigli abbiano scassinato e aperto dall'esterno la finestra della loro camera. 
Il gruppo decide di far rapporto al Maresciallo dopo che Ren confessa che anche lei ultimamente sta sognando delle fate che vogliono portarla via.
Il maresciallo suggerisce di appostarsi in camera della bambina e prevenire la scomparsa della stessa.

Grazie anche alle conoscenze dell'[[Eladrin]] [[Kalandyr]], il gruppo intuisce che potrebbe trattarsi di creature fatate, e che, se lo sono, è probabile che da qualche parte ci sia un [[Crocevia Fatato]] verso la [[Selva Fatata]] nei pressi di [[Seormgrà]]. Il problema è che il funzionamento di ogni crocevia è diverso ed è sostanzialmente irriconoscibile se non si sa già come funziona e com'è fatto. 

Durante l'appostamento notturno, il gruppo nota che all'improvviso la finestra si apre, e la bambina addormentata comincia a levitare. Il gruppo scatta verso Ren che cade sul letto. 
Il gruppo ancora decide di investigare, e grazie ad un Individuazione del Magico di [[Archias di Turii]] notano una sorta di polvere la cui scia va dalla finestra al letto, della scuola di Congiurazione. Inoltre, gli sgraffi di artigli sulla finestra sono aumentati. 

Il gruppo decide quindi di dividersi ed una parta va alla ricerca di un possibile crocevia nel cortile dell'orfanotrofio, senza successo. Decidono quindi di ri-appostarsi e, di nuovo, il corpo di Ren inizia a volare. 

Invece di impedire il rapimento della piccola, decidono di provare a seguire il corpo di Ren, che vola verso le mura della città e passa attraverso ad un piccolo buco nel legno dei tronchi che costruiscono la cerchia muraria. 

Il gruppo lo oltrepassa e vede il corpo addentrarsi nella foresta, finché non raggiunge una radura, al cui centro c'è una piccola pozza d'acqua. Il corpo si adagia sulla pozza e scompare. Il gruppo vede un vortice di colori e di luci provenire dalla pozza, [[Kalandyr]] avverte il gruppo che il crocevia è stato attivato e non starà aperto per molto. In una decisione presa al volo, tutti si tuffano, compreso il più dubbioso [[Gontràn de Larcher]].

Il gruppo, attraversato il portale, si trova non più nella familiare foresta di [[Seormgrà]], ma in una palude della [[Selva Fatata]], e nota un gruppo di fatine, che [[Kalandyr]] riconosce come delle [[Amènite]]. Piccole fate alate, dai corpi chitinosi e con volti vagamente umanoidi. Lo sciame di fatine, visto il gruppo, fugge via velocissimo. 

Ren e il gruppo si trovano quindi davanti ad una serie di isole nella palude, collegate da radici di alti alberi e ponti di terra. 

[[Gontràn de Larcher|Gontràn]] continua a sentire delle voci, che riconosce essere forse la voce del nonno, e decide di parlarne con [[Thodor Spezzaossa|Thodor]], che però non sa come aiutarlo. Il gruppo viene anche informato da [[Kalandyr]] che il tempo scorre in maniera strana nella selva, e potrebbe essere passato un ammontare casuale di tempo nel momento in cui ne usciranno, da pochi secondi, a centinaia di anni. 

Inizia quindi il gruppo a seguire il percorso delineato dalla natura nella palude, addentrandosi nel [[Bassofondale]], finché non superano la palude e raggiungono un'ultima isola, la cui superficie è ricoperta di erba verde e da fiori dai colori più strani. Tra di essi dei papaveri rossi rilasciano una spora che come neve cremisi riempie l'aria dell'isola. 

Il gruppo passa sull'isola e capisce subito che i papaveri hanno il potere di farli addormentare. Mentre sono sull'isola, iniziano però ad essere attaccati da una creatura che non riescono né a vedere, né a percepire. Inermi contro gli attacchi del mostro, [[Archias di Turii|Archias]] cade vittima dei papaveri e si addormenta, ritrovandosi nel [[Piano Etereo]], dal quale riesce a vedere contemporaneamente gli echi del [[Piano Materiale]] e della [[Selva fatata]], ma soprattutto vede la creatura che, dal Piano Etereo, sta attaccando il gruppo: un [[Coprino]]. Sono dei funghi dalla biologia aliena, in costante movimento tra la Selva Fatata e il Piano Etereo, in cerca di creature da uccidere e consumare. Archias viene però risvegliato dai compagni e riportato nella Selva e avverte quindi il gruppo della bestia che si trova nel Piano Etereo. Uno dopo l'altro i membri del gruppo si lasciano addormentare dalle spore dei papaveri, con [[Kalandyr]] che, essendo mezzelfo, si trasforma in orso per riuscire a dormire, e inizia a combattere la bestia nel Piano Etereo. La creatura, quasi morta, "salta" nel Piano della Selva e inizia a colpire i corpi inermi ed addormentati del gruppo, fortunatamente però [[Taximundar, Il Fuoco Fatuo|Taximundar]], non morto e incapace di dormire, aspettava proprio questo momento e finisce la creatura.