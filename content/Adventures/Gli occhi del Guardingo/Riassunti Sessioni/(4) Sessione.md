6/12/2023

Superato il [[Coprino]], il gruppo prosegue il suo viaggio sulle isole della palude finché non si ritrova in una piccola isola circolare, fatta di sabbia, al cui centro c'è una piccola prateria verde con al centro un forziere fatto di legno e di ferro.
Dopo una breve ispezione, e con timore di trappole, [[Taximundar, Il Fuoco Fatuo]] decide però di aprire la cesta, per trovare al suo interno un altro forziere: leggermente più piccolo.
Taximundar non si perde di animo e apre anche questo, trovandone un altro. 
La Matrioska di forzieri va avanti per diversi minuti, mentre il resto del gruppo decide che non sia il caso di perdere tempo e di proseguire, ma Taximundar insiste, dicendo che i forzieri, essendo sempre più piccoli, prima o poi finiranno. 
[[Archias di Turii]] è particolarmente frustrato dalla cosa perché vorrebbe proseguire, finché, all'improvviso, la sua frustrazione nei confronti di questa perdita di tempo scompare.
L'ultimo forziere aperto da [[Taximundar, Il Fuoco Fatuo|Taximundar]] si anima, e una lunga donnola, il cui corpo è fuso con quello del forziere, esce da esso, presentandosi. È un'amichevole Donnola del Forziere, ghiotta di frustrazioni, impiega piccoli scherzi come questi per irritare le persone e nutrirsi dei loro sentimenti. Ringrazia Archias della scorpacciata e decide di donare al gruppo uno dei tesori che ha raccolto: Un [[Corno dell'Abbondanza]]. 
Finito questo incontro con la donnola, il gruppo la ringrazia e, stranito, prosegue oltre addentrandosi verso una fitta foresta. 

Gli alberi della foresta sono nodosi e oscuri, e sembra che i loro rami, nodi e cicatrici, formino volti grotteschi con espressioni di dolore. Ogni superficie man mano che si addentrano, è ricoperta da una sottile sostanza oleosa che in alcuni punti forma delle pozze di icore nero. 
[[Taximundar, Il Fuoco Fatuo|Taximundar]] e [[Gontràn de Larcher|Gontràn]] iniziano ad ispezionare la sostanza e il moschettiere lascia cadere una foglia in una delle pozze. L'icore sembra "afferrare" la foglia, poi inizia a bollire e a muoversi fino a prendere la forma di un umanoide che Gontràn riconosce essere suo fratello, il quale è però decapitato ed ha una lama spezzata tra le mani. Immagini di incubi cominciano a riempire la mente del moschettiere, che vede morire la propria famiglia e la sua casata in rovina, e si vede solo in mezzo alle macerie della sua vita, con [[Frammento]] spezzato tra le mani. Queste immagini, però, non hanno l'effetto desiderato e il gruppo attacca la creatura.
Una dopo l'altra altri tre Terrori compaiono che assumono le forme delle paure più profonde di ogni membro del gruppo:
- Per [[Kalandyr]], assume l'aspetto di un anziano druido, morto, con un grosso foro nel petto, nella sua mente al primo sguardo compaiono immagini terribili. Il suo compito è fallito, la prova non è superata, non riesce ad entrare nel circolo e la famiglia lo abbandona, da solo, in un mondo a lui sconosciuto. Terrorizzato Kalandyr fugge dal suo [[Terrore]];
- Per [[Taximundar, Il Fuoco Fatuo]], assume l'aspetto della sua driade, in fiamme, molestata e uccisa dai goblin. Le immagini di quel terribile giorno spaventano Taximundar, che, fuggendo dalle sue paure, aiuta a sconfiggere gli altri Terrori;
- Infine per [[Archias di Turii]], assume l'aspetto di sé stesso, ma orrendo in volto e incapace di parlare. Immagini di fallimento per i suoi spettacoli, la sua terra natia distrutta e una vita di povertà e disprezzo da parte delle persone. Anche lui, terrorizzato, aiuta a sconfiggere i terrori dei suoi compagni.
Fortunatamente il gruppo, uno dopo l'altro, riesce ad abbattere le temibili creature, che rivelano il loro vero aspetto solo durante i loro attacchi: delle creature gelatinose e informi formate da una sostanza nera, simile alla pece. 

Il gruppo, ammaccato e debole dopo l'ultimo scontro, imperterrito avanza e continua la sua scampagnata alla ricerca dei dispersi. 
Man mano che camminano, lo scenario della Selva sembra fondersi in una sorta di monotonia multicolore che diventa man mano sempre più familiare. Ma è ad un certo punto che il gruppo si accorge che non è solo il loro abituarsi allo scenario: È la terza volta che guadano lo stesso fiume su un piccolo ponticello di legno. 
Il gruppo quindi cerca di capire se è effettivamente lo stesso ponte, marchiandolo e, dopo qualche minuto di camminata, si rendono conto di essere tornati allo stesso ponte. Archias con un Individuazione del Magico, si rende conto di essere all'interno di una calotta di Magia dell'illusione, che sembra avere una parte "debole" esattamente da dove sono arrivati. 
Percorrendo l'illusione a ritroso, il gruppo non torna verso i Terrori sconfitti, ma man mano si avvicina al limitare del bosco, dove in lontananza vedono la luce.

Usciti dal bosco, in questo eterno crepuscolo la luce fioca del sole, il ronzio delle lucciole e l'umidità della palude lasciano il posto ad una distesa coperta di bellissimi fiori, tra cui dei papaveri rossi. In questa distesa si vedono dei... Letti. Decine di letti sparsi per il prato, alcuni di legno, altri in ferro battuto, altri ancora con pomelli d'oro intricatamente intagliati. Su di essi dei corpi giacciono addormentati e al loro fianco, giganteschi mastini anch'essi dormienti. Vicino al volto di ognuna delle creature addormentate c'è un papavero rosso, il cui polline viene respirato dai sognatori. Volando intorno ai letti, si vedono i piccoli esseri che avevano rapito Ren. Quando il gruppo si avvicina, le piccole fate sembrano congelarsi in aria e fissarli. In fondo al prato emerge una figura più grande, alta come un umano, in parte umanoide e in parte insetto, con bellissime ali da falena e un pungiglione minaccioso all'estremità dell'addome. 

"*Piacere avventurieri, è un po' che ci date filo da torcere, vi aspettavamo*" commenta la Regina delle Amènite.

Il gruppo scopre, dalla narrazione della regina, che lei e il suo sciame si nutrono di sogni. Per tanto, devono trovare creature da cui assorbire il loro nutrimento. Davanti alle obiezioni del gruppo, sul fatto che rapire le persone sia sbagliato, lei non è d'accordo: scelgono solo persone tristi e in situazioni orrende, le rapiscono, e le fanno vivere in un eterno sonno pacifico. Gli incubi vengono scartati e utilizzati per nutrire i Terrori che proteggevano il loro boschetto di papaveri. Secondo la regina, questo è un modo molto più umano di trattare le creature di cui si sostentano, rispetto a quanto non facciano i mortali con le loro mucche o pecore. In quel momento, mentre alcuni tentativi di diplomazia venivano fatti da [[Gontràn de Larcher|Gontràn]] e [[Archias di Turii|Archias]], [[Taximundar, Il Fuoco Fatuo|Taximundar]] vedendo tutte le persone dormire, tira fuori il [[Corno dell'Abbondanza]] e lo suona a pieni polmoni: Tutti i [[Tiarna na Madraì|Tiarna]] rapiti si svegliano. 

La regina, infuriata per l'accaduto, commenta che quello che hanno fatto è l'equivalente di liberare un gregge di pecore da un pastore che aveva solo quello come sostentamento: è inaccettabile, nel farlo, il gruppo ha condannato lei e il suo sciame alla fame. Di nuovo, la regina rimarca come avrebbe preferito una soluzione pacifica, ma ora è costretta a correre ai ripari con la violenza.

La regina e una trentina di altre [[Amènite]], iniziano ad attaccare gli avventurieri. Prima di tutto, la regina e uno sciame, spariscono dalla [[Selva Fatata]]. Una quindicina di amènite vengono subito fermate da Archias che grazia ad una Trama Ipnotica le immobilizza. Il gruppo prova a difendersi, ma le fate sono piccole e difficili da colpire e i loro sforzi contro gli sciami vengono ricompensati con una marea di punture dolorose che iniziano a stremare il gruppo. Nel frattempo [[Taximundar, Il Fuoco Fatuo|Taximundar]] inizia a venir colpito da una serie di colpi che sembrano arrivare da creature invisibili o non presenti, come succedeva con il [[Coprino]]. 

[[Taximundar, Il Fuoco Fatuo|Taximundar]] decide di incitare quindi i Tiarna appena svegli ad attaccare la regina e i suoi sciami e i Tiarna rispondono, ricavando mazze e bastoni rompendo i letti che li tenevano prigionieri. Una volta armati, salgono senza sella sui loro [[Madranam]] e cavalcano contro gli sciami in battaglia. Grazie a loro e a un raggio lunare creato da [[Kalandyr]], gli sciami in vista vengono uccisi e i Tiarna festeggiano. 
Il gruppo però sta venendo ancora attaccato da qualcosa di invisibile. 
[[Gontràn de Larcher|Gontràn]] decide quindi di respirare a pieni polmoni il polline di uno dei papaveri rossi e si addormenta. Un momento dopo, [[Archias di Turii|Archias]] lo imita. 
Risvegliato nel piano etereo, Gontràn vede la regina che li stava attaccando da lì e inizia a combattere, per essere però immediatemente colpito all'addome dal potente pungiglione, e sviene. 
[[Archias di Turii|Archias]], appena arrivato, nota la scena e guarisce il moschettiere con una Parola Guaritrice. 
Il moschettiere si asciuga il sangue e sfodera [[Frammento]], notando che quest'ultimo sembra "bere" il suo sangue. 
Non essendoci tempo di indagare oltre, Gontràn ferisce la regina con Frammento, che sembra assorbirne l'essenza e curare il moschettiere. 
Nel frattempo nella Selva, [[Kalandyr]] e [[Taximundar, Il Fuoco Fatuo|Taximundar]] impossibilitati a dormire, convincono dei [[Tiarna na Madraì|Tiarna]] a farlo. Questi, risvegliati nel Piano Etereo, si fiondano sulla regina. Lo sciame uccide uno dei Tiarna e le poche Amènite che aveva con sé la regina iniziano a sacrificarsi per parare colpi rivolti verso la regnante. La regina, inoltre, sembra sfruttare i papaveri del Piano della Selva per assorbire energia vitale dagli addormentati. 
Taximundar, notando la cosa, taglia immediatamente i Papaveri intorno al corpo di Gontràn. 
La lotta prosegue finché [[Gontràn de Larcher|Gontràn]] non sferra il colpo finale contro la regina.
Morendo, la regina scivola lungo lo stocco del moschettiere e con una mano insanguinata traccia tre linee col suo sangue blu sul volto di Gontràn. "*Maledetto, sarai maledetto tu e tutta la tua stirpe, la tua famiglia e i tuoi compagni. Siete assassini, e avete compiuto un genocidio nei confronti di creature pacifiche. Dopo essere fuggite da Nova a causa di quel mostro, adesso ci siete capitati voi... Che quel mostro vi uccida, maledetti*".

Con la regina e gli sciami morti, dopo qualche minuto le persone rimaste nella [[Selva Fatata|Selva]], sveglia il gruppetto che era andato nel piano Etereo e festeggiano la libertà e la morte dell'oppressore. [[Gontràn de Larcher|Gontràn]], provandosi a pulire il sangue della regina dal volto, nota che si è fissato sulla sua pelle, come se fosse un tatuaggio, inoltre è ancora in pensiero per le capacità inaspettate mostrate da [[Frammento]]. 
Seorsie e Ren sono finalmente riunite e si abbracciano. 
Il gruppo torna verso l'inizio del [[Bassofondale]], da dove erano arrivate e [[Kalandyr]] riesce ad attivare il crocevia, riportando tutti sul [[Piano Materiale]], dove, almeno a primo impatto, non sembra essere passato molto tempo.