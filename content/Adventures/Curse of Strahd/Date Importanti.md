- 352 B.C. Matrimonio di Tatyana e Sergei, Trasformazione di [[Strahd von Zarovich]]. 
- 392 B.C. Tatyana, re-incarnata in Marina Ulrich, muore. Figlio maggiore dei Martikovs si sposa con la figlia dei Krezkovs.
- 407 B.C. Il patriarca dei Krezkovs muore, e la discendente dei Martikov ottiene la "[[Maghi del Vino]]"
- 532 B.C. Arriva l'[[Abate]]. 
- 600 B.C. Strahd si assopisce in attesa che i piani si avvicinino. 
	- I vampiri di Strahd spargono sangue a Barovia;
- 662 B.C.: Lugdana, paladina del Signore del Mattino, Ismark Antonovich, borgomastro del Villaggio di Barovia e Livius Martikov rubano dal [[Castello di Ravenloft]] il [[Sigillo del Sole]]. Con esso distruggono diversi vampiri in giro per la regione, ri-accendendo la fede nel Signore del Mattino.
	- Il simbolo viene rinominato [[Sigillo del Sole|Simbolo sacro dei Corvidi]]. 
	- Viene fondata l'associazione [[Guardiani delle Piume]]. 
	- [[Baba Lysaga]] fonda una Congrega di Streghe. 
	- Con Strahd addormentato, la Congrega di Streghe di Baba Lysaga segretamente inizia il Culto di Chernovg, un principe dei demoni, che voglio evocare per sconfiggere Strahd, guidate da Baba Zalenna. 
	-  Zalenna e il resto della Congrega evocano Chernovg, il Dio Verde, che inizia a distruggere la vallata. 
	- Con Ismark morto, Lugdana e Livius si recano alla [[Collina di Yester]] per difendere la valle. Ma grazie a l Simbolo sacro e all'aiuto dei [[Guardiani delle Piume]] Chernovg fu sconfitto.
	- Durante la battaglia, Lugdana muore e il Simbolo sacro viene perduto. 
- 665 B.C.: Fuori da Barovia nasce [[Rudolph van Richten]].
- 693 B.C.: Rudolph è un dottore di successo, sposato con Inrid.
	- Il nipote di Livius Martikov, Davian, diventa padre di Urwin Martikov. 
	- [[Fiona Wachter]], sedicenne, scappa da Vallaki dopo un litigio con la famiglia e si ritrova nel Vecchio Bosco di Svalich, dove [[Baba Lysaga]] la trova. 
	- Lysaga la porta nelle rovine di Berez dove diventa membra della Congrega, seppur non riesce a sentire quella che Baba Lysaga chiama "La voce della Notte". 
- 694 B.C.: La famiglia Watcher muore, Fiona torna a Vallaki, e per questa decisione viene bandita da Lysaga da Berez. Tornata a casa Fiona viene corrotta da Ezra, la dea della Nebbia, nonché una maschera dei Poteri Oscuri. 
- 699 B.C.: Erasmus, figlio di Van Richten, Nasce.
- 713 B.C.: Madame Irene Radanavich, capa della carovana di Vistani Radanavich, si allea con il vampiro Barone Metus, che viveva nella zona intorno a Van Richten. 
	- Baron Metus, chiede a Madame Radanavich di rapire per lui consorti e vittime, ma il primo rapimento va male e il figlio di Madame, Radovan, rimane gravemente ferito. 
	- Madame Radanavich e gli altri vistani, tra cui i genitori di [[Ezmerelda D'Avenir]], portano Radovan da Van Richten, dottore locale. 
	- Rudolph non fu in grado di curarlo e Radovan morì. 
	- Madame, infuriata col dottore, rapì Erasmus e lo vendette al Barone Metus, completata la vendetta fuggirono a Barovia, dove né Metus né Rudolph potevano raggiungerli.
	- Rudolph interrogò i genitori di Ezmeralda e andò in cerca del figlio, ma sia lui che la moglie erano morti. Infuriato, riuscì a uccidere Metus e giurò vendetta contro i Vistani.
- 717 B.C.: Per tre anni Rudolph cercò la famiglia Radanavich, ma non riuscì a trovare il modo di entrare a Barovia. Grazie ad un talismano di platino "Il talismano della Nebbia", ottenuto da una veggente, Rudolph trovò un passaggio profondo tra le montagne, e trovò un portale per Barovia, il portale che, per sbaglio, fu creato anni prima da Khazan.
	- Attraversato il portale, lo spirito di [[Khazan]] ascoltò la richiesta di Van Richten, e creò un esercito di non-morti che Rudolph rilasciò contro la famiglia Radanavich, uccidendoli tutti, tranne uno, [[Arturi Radanavich]], che si nascose e riuscì a sopravvivere. Prima di morire Madame Radanavich maledice Rudolph. 
	- [[Madame Eve]] dona a Rudolph un nuovo medaglione che gli permette di fuggire da Barovia. 
	- Nello stesso periodo [[Izek Strazni]] e [[Ireena Kolyana|Ireena Strazni]] vengono attaccati da un meta-lupo e Izek perde un braccio. Sul punto di morte, un frammento d'ambra che aveva raccolto al [[Lago Zarovich]] iniziò a parlargli, chiedendogli se voleva il potere per proteggere la sorella. Izek accetta e distrugge il meta-lupo coi suoi nuovi poteri. Una volta ripresi i sensi, si accorge che però Ireena è fuggita spaventata. Sarebbe riapparsa poi al [[Villaggio Barovia]] senza memorie, dove il Borgomastro [[Kolyan Indirovich]] la crebbe come sua figlia. 
	- I genitori di Izek morirono poco dopo, e lui, in preda alla furia, uccise diversi bambini. 
	- Fu perdonato dal figlio del Barone Valentin Vallakovich, Vargas. Sua moglia, impaurita da Izek, si chiuse nel prendersi cura del suo neonato: Victor. 
- 729 B.C.: Izek, mentre faceva l'esattore per Vargas, fu attaccato da una dozzina di cittadini di Vallaki arrabbiati, insanguinato e arrabbiato, l'ambra gli parlò di nuovo donandogli un braccio infernale in grado di creare e lanciare fiamme. 
	- Tornato da Vargas, il Barone Valentin, estremamente religioso, lo condanna per la sua blasfemia. Izek, lo soffoca con un cuscino. Vargas assiste alla scena ma non interviene, diventando così Barone con Izek come suo braccio destro.
	- Izek inizia a sognare la sorella Ireena e chiede al giocattolaio Gadof Blinsky di fare giochi nelle sue fattezze. 
	- Nel frattempo alla [[Maghi del Vino]], [[Danika Dorakova]], agente dei [[Guardiani delle Piume]], rimane incinta da [[Urwin Martikov]] e si sposano. 
	- Poco dopo le nozze, una Vistani, sotto ordine di [[Madame Eve]],  ruba una delle tre [[Gemme delle Vigne]]. Questo portò zizzagna tra i Martikov con Davian che incolpò Urwin del furto. Urwin e la moglie se ne andarono a Vallaki dove comprarono La [[Locanda dell'Acqua Blu]]. Madame Eve aveva avuto una visione che Urwin a Vallaki avrebbe un giorno aiutato degli avventurieri a sconfiggere Strahd. La loro locanda divenne ben presto una base per i [[Guardiani delle Piume]] e la loro rete di spie. 
- 730 B.C.: Nell'accampamento Vistani fuori da [[Vallaki]], Luvash diventa padre di [[Arabelle]], discendente del sangue di [[Madame Eve]]. 
	- [[Ezmerelda D'Avenir]] fugge da casa in cerca di [[Rudolph van Richten]]. Una volta trovato, diventa sua apprendista. Rimangono insieme per due anni, dopo i quali Rudolph scopre la natura della maledizione che gli fu scagliata contro e finge un brutto litigio con Ezmeralda e gli altri apprendisti, facendoli andare via tutti.
- 732 B.C.: Ezmeralda, nel tentativo di dimostrare la sua abilità come cacciatrice di mostri, affronta un Lupo Mannaro, Kiril Stoyanovich contro il quale perde una gamba. Gadof Blinsky gliene crea una prostetica. 
	- Lo spirito vendicativo di Madame Irene Radanovich, che aveva maledetto Rudolph, appare in sogno a Ezmeralda, per ingannarla a portare Rudolph alla sua morte: dice lei che a breve, Strahd si sarebbe risvegliato e che Rudolph Van Richten sarebbe stata la figura chiave per sconfiggerlo. Radanavich però, non rivela un'informazione chiave: sarebbe stato proprio Rudolph la chiave del risveglio del vampiro. 
	- Mentre Ezmeralda parte da Barovia per avvertire Rudolph, Victor Vallakovich, trova un vecchio libro nella libreria del padre: l'antico libro di incantesimi del lich [[Khazan]] e inizia ad apprendere la magia da esso. 
	- Nello stesso periodo, il marito di [[Fiona Wachter]], Nikolai, muore di malattia. 
	- Luvash, insieme al fratellino Arrigal, diventano i capi della carovana Vistani stazionata fuori da [[Vallaki]]. 
- 735 B.C.: Van Richten riceve la lettera di Ezmeralda, avvertendolo della sua visione. Rudolph, determinato a far sì che la sua maledizione non faccia del male a nessun altro, decide di partire. 
	- Sei mesi dopo Van Richten viene accolto da [[Kolyan Indirovich]] nella sua casa;
	- Due settimane dopo Van Richten rivela la sua identità per salvare un gruppo di bambini baroviani da un meta-lupo, perdendo il suo Cappello del Travestimento. 
	- Il figlio di [[Padre Donavich]], [[Doru]], lo vede. 
	- Doru confronta Van Richten chiedendogli di accompagnarlo in una marca contro il [[Castello di Ravenloft]].
	- Van Richten sa che è un suicidio, ma non riesce a dissuaderlo, e decide di accompagnarlo almeno per far sì che le loro vite non vengano spente invano. 
	- La Marcia fu invano, invece di uccidere Strahd, i Baroviani guidati da Doru e Van Richten non fecero altro che risvegliarlo dal suo torpore.
	- Furono tutti uccisi, Van Richten riuscì a fuggire, mentre [[Doru]] e Escher divennero due progenie. Doru fu poi inviato a terrorizzare il villaggio. 
	- Strahd risvegliato, parla del suo piano a Rahadin e gli da un compito importante: portare voce che il diavolo si è risvegliato.
	- Rahadin giunge a Borovia, dove da loro tre mesi di tempo prima dell'attacco. 
- Due settimane dopo l'attacco fallito, inizia la campagna, la sera in cui arriva il gruppo è il 27 di Ugavr.
- 28 di Ugavr il gruppo arriva a Barovia e dorme a casa di Ireena.
- Il primo di Ugavr il gruppo parte con Ireena, accettandola di portarla a [[Vallaki]] e arriva alle Pozze di Tser dopo un incontro con Strahd, e riceve la lettura delle carte da [[Madame Eve]]
- Il 2 di Neyavr, il gruppo riparte dalle Pozze di Tser, affronta lo Strix, incontra un Revenant originario di [[Argynvostholt]], affronta dei lupi mannari e [[Kieran]] contrae la licantropia. Raggiunge infine [[Vallaki]] dopo un incontro con Morgantha dove non apprendono dell'effetto dei [[Pasticcini da Sogno]]. Il gruppo raggiunge la [[Locanda dell'Acqua Blu]] dove conoscono [[Urwin Martikov|Urwin]] e [[Danika Dorakova|Danika]], i fratelli [[Karl Wachter]] e [[Nikolai Wachter]] e [[Rudolph van Richten|Rictavio]].
- il 3 di Neyavr, il gruppo in mattinata vede una parata dove il [[Barone Vargas Vallakovich|Barone di Vallaki]] scortato dai suoi cani e da [[Izek Strazni|Izek]], fa una scenata ad una povera vecchia il cui figlio è stato rinchiuso dal barone. Il gruppo interviene e sta per venire punito ma [[Padre Lucian Petrovich]] intercede per loro. Il gruppo segue il prete alla [[Chiesa di Sant'Andral]] dove volevano lasciare [[Ireena Kolyana|Ireena]]. Il Padre informa loro però che le Ossa di Sant'Andral che tenevano la chiesa al sicuro sono sparite. Il gruppo scopre che [[Milivoj]] ha rubato le Ossa per conto di [[Henrik van der Voort]] che ha convinto il ragazzo in cambio di soldi e raccontando una frottola sul fatto che le ossa fossero di un suo antenato. Il gruppo, raggiunto il [[Negozio del Necroforo]] nel [[Magazzino di Arasek]], scoprono che [[Henrik van der Voort]] è stato costretto al furto da [[Volenta Popofsky]], una delle consorti vampiriche di [[Strahd von Zarovich|Strahd]]. Dopo un combattimento all'ultimo sangue con [[Volenta Popofsky]] e altre due progenie, Volenta fugge, e il gruppo recupera le ossa. Riportate le Ossa del Santo a [[Padre Lucian Petrovich]], questo esegue il rituale per risantificare la chiesa e accetta di far dormire [[Ireena Kolyana|Ireena]] lì d'ora in poi. Il gruppo, dopo pranzo, si reca al negozio [[I giocattoli di Blinksy]], dove acquistano un regalo per [[Arabelle]] come gli aveva chiesto di fare [[Madame Eve]]. Inoltre, scoprono che [[Izek Strazni|Izek]] costringe [[Gadolf Blinsky]] a costruire delle bambole dalle fattezze simili a quelle di [[Ireena Kolyana|Ireena]]. Desidera una bambola al mese e, recentemente, le bambole somigliano sempre più ad Ireena. Il gruppo si reca poi all'[[Accampamento dei Vistani]] fuori [[Vallaki]]. Lì incontrano un popolo di [[Elfi del Crepuscolo]] che vivono alla base del colle sul quale i Vistani hanno le loro carovane. Sulla cima, si ritrovano in una scena disperata: [[Luvash]], padre di [[Arabelle]] si è ferito cercando la figlia nei boschi. La sera prima, [[Alexei]], nipote di [[Luvash]], doveva tener d'occhio la ragazza ma l'ha persa. Alexei si difende dicendo che è stato fatto ubriacare da Yen, una vistana che è stata poi trovata decapitata nei boschi vicino [[Vallaki]]. I Vistani, tra cui anche il fratello di [[Luvash]], [[Arrigal]], credono che Yen abbia rapito [[Arabelle]] ed è stata poi assassinata nel bosco. L'unico indizio è un [[Anello di Khazan|Anello con Sigillo]] che è stato analizzato senza successo da [[Kasimir Velikov|Kasimir]], un [[Elfi del Crepuscolo|Elfo del Crepuscolo]] estremamente saggio, che però non ha cavato il ragno dal buco. [[Luvash]], fidandosi del gruppo visto che sono arrivati sotto la protezione di [[Madame Eve]], chiede di recuperare l'[[Anello di Khazan|Anello con Sigillo]] da [[Kasimir Velikov|Kasimir]] e di recarsi presso il [[Palazzo del Borgomastro]] di [[Vallaki]] per cercare indizi nella sua biblioteca. Purtroppo, spiega loro [[Luvash]], Vistani e Elfi del Crepuscolo non sono ben visti in città e non possono entrare. Il gruppo accetta la richiesta di aiuto di [[Luvash]] e scende il colle verso casa di [[Kasimir Velikov|Kasimir]]. Questo li accoglie e, sotto le loro domande e curiosità, racconta loro la storia del popolo degli [[Elfi del Crepuscolo]]. Durante la lezione di storia, la Lama Spezzata di [[Neldark]] comincia a vibrare. Presentandola a [[Kasimir Velikov|Kasimir]] egli riconosce in essa la Lama che fu spezzata da [[Rahadin]], suo cugino, braccio destro di [[Strahd von Zarovich|Strahd]] e traditore del suo popolo, quando uccise il principe elfico Erevan. Dopo un confronto con [[Neldark]], [[Kasimir Velikov|Kasimir]] capisce che Zatim, creatore del costrutto, era uno dei figli di Erevan, il cui corpo non fu mai ritrovato. [[Kasimir Velikov|Kasimir]] suppone, leggendone la lettera, che forse Zatim aveva scoperto un modo per tornare a Barovia e che [[Rahadin]] potrebbe aver deciso di finire il suo lavoro uccidendolo. Il gruppo riceve poi l'[[Anello di Khazan|Anello con Sigillo]] e si reca a [[Vallaki]], al [[Palazzo del Borgomastro]]. Entrati, il gruppo trovano [[Ireena Kolyana|Ireena]] uscente dalla casa di [[Barone Vargas Vallakovich|Vargas]] che discutono sul futuro dei rifugiati baroviani fuori da [[Vallaki]]. Dopo una breve contrattazione, il gruppo ottiene accesso alla libreria del palazzo, in cambio della promessa di aiutare [[Barone Vargas Vallakovich|Vargas]] a liberarsi di uno spettro che sta infestando il palazzo. Il gruppo si reca quindi in biblioteca e durante le loro ricerche scoprono un documento che parla della famiglia di [[Izek Strazni]]. Questo rimane orfano da piccolo e sua sorella [[Ireena Kolyana|Ireena Strazni]], muore uccisa dai lupi poco prima della morte dei genitori. Il gruppo crede che [[Ireena Kolyana]] e [[Ireena Kolyana|Ireena Strazni]] siano la stessa persona, data anche l'ossessione di [[Izek Strazni|Izek]] nei suoi confronti e i sogni legati ai lupi che la giovane spesso fa. Durante i loro studi vengono poi interrotti da un giovane [[Victor Vallakovich]] che entra in biblioteca alla ricerca di un libro. Il gruppo nota che [[Victor Vallakovich|Victor]] ha con sé un libro con lo stesso sigillo dell'anello, e [[Stafir]] se lo fa amico cercando di ottenere il libro. Scoprono che [[Victor Vallakovich|Victor]] è innamorato di [[Stella Wachter]], figlia di [[Fiona Wachter|Lady Fiona]], e che questa è ora diventata uno spettro che vaga nel [[Piano Etereo]] in seguito ad un esperimento fallimentare che [[Victor Vallakovich|Victor]] e [[Stella Wachter|Stella]] hanno eseguito nel tentativo di lasciare Barovia. [[Victor Vallakovich|Victor]] in cambio di un futuro aiuto per salvare [[Stella Wachter|Stella]], rivela al gruppo che il libro e il sigillo appartenevano ad un arcimago di nome [[Khazan]] e che questo costruì una torre nei pressi del [[Lago Baratok]]. [[Victor Vallakovich|Victor]] suggerisce loro di andare a sentire [[Szoldar Szoldarovich e Yevgeni Krushkin|Szoldar]] per indicazioni su come raggiungere il Lago. Il gruppo decide quindi di tornare alla [[Locanda dell'Acqua Blu]] per riposarsi, e [[Urwin Martikov|Urwin]] consegna loro una lettera d'invito a cena per il 4 di Neyavr consegnata per conto di [[Fiona Wachter|Lady Fiona]]
- 4 di Neyavr il gruppo si sveglia e parte verso la foce del fiume Luna, dove si trova la baracca di [[Szoldar Szoldarovich e Yevgeni Krushkin|Szoldar e Yevgeni]], dove scuoiano i Lupi che cacciano. Raggiunto il luogo, [[Szoldar Szoldarovich e Yevgeni Krushkin|Szoldar]] indica loro la strada e il gruppo riparte verso [[Vallaki]], risale le mura verso il [[Lago Zarovich]], e vira a ovest raggiungendo un incrocio a X, dove vedono un cartello che indica la strada verso il [[Lago Baratok]]. [[Neldark]] decide di investigare alcuni spaventapasseri che si trovavano legati ad un albero. Questi si animano e attaccano il gruppo con l'aiuto di quattro arbusti animati. Il gruppo si sbarazza velocemente delle creature, sebbene [[Neldark]] e [[Rinn]] rimangano feriti. Raggiunto il [[Lago Baratok]], il gruppo indaga una carovana parcheggiata lì davanti e di proprietà di [[Ezmerelda D'Avenir]]. Parlando con una gallina, intrappolata nella carovana, [[Rinn]] scopre che [[Ezmerelda D'Avenir|Ezmerelda]] è un'allieva di [[Rudolph van Richten]]. Il gruppo inoltre trova le tracce di un altro carro che plausibilmente ha lasciato la Torre la mattina del rapimento di [[Arabelle]]. Il gruppo quindi prova ad entrare nella torre, risolvendo un'enigma basato su una sequenza di rune arcane, la cui soluzione era incisa sull'[[Anello di Khazan]]. Entrati nella torre, il gruppo sale all'ultimo piano, dove trova una pagina del Diario di [[Rudolph van Richten]] e un progetto per la trasformazione di un carro nel carro di [[Rudolph van Richten|Rictavio]]. Il gruppo quindi scopre che [[Rudolph van Richten|Rictavio]] e [[Rudolph van Richten|Rudolph]], sono la stessa persona e che probabilmente è il responsabile del rapimento. 
  Il gruppo torna velocemente a [[Vallaki]] e va direttamente al [[Magazzino di Arasek]] dove sapevano che il Carro di [[Rudolph van Richten|Rictavio]] era stipato, e trovano proprio [[Rudolph van Richten|Rictavio]] intento ad aggiustare i raggi del carro. Una volta confrontato, [[Rudolph van Richten|Rudolph]] si assicura che il gruppo non sia formato da spie di [[Strahd von Zarovich|Strahd]] e infine rivela la sua vera identità. Parlando, [[Rudolph van Richten|Rudolph]] rivela il suo passato, la morte del figlio [[Erasmus van Ricthen]], il suo primo viaggio a Barovia, e il suo ritorno, dopo aver ricevuto una lettera da [[Ezmerelda D'Avenir|Ezmerelda]] sul futuro risveglio di [[Strahd von Zarovich|Strahd]]. Infine, rivela anche come Yan, un vistana, avesse rapito [[Arabelle]], e lui, quando ha visto lo scambio del "pacco" tra Yan e [[Escher]], un consorte di [[Strahd von Zarovich|Strahd]] e traditore della rivolta di [[Rudolph van Richten|Rudolph]] e [[Doru]] contro il vampiro, ha ucciso Yan e ferito Escher, che è fuggito. Salvata [[Arabelle]] ha usato il suo Talismano degli Echi per interrogare Yan, scoprendo che [[Strahd von Zarovich|Strahd]] ha messo una taglia per una ragazza dalle fattezze di [[Arabelle]]. Deciso quindi a proteggere la bambina, lui e [[Arabelle]] si sono nascosti in piena vista a [[Vallaki]]. All'improvviso esce fuori dall'ombra [[Arrigal]], fratello di [[Luvash]] e zio di [[Arabelle]]. [[Arrigal]] intima il gruppo e [[Rudolph van Richten|Van Richten]] di far tornare immediatamente [[Arabelle]] dalla sua famiglia, ma [[Rudolph van Richten|Rudolph]] accusa [[Arrigal]] di essere una spia di Strahd. 
  Arrigal ammette di essere una spia ma di non sapere niente della taglia sulla nipote, e di non credere affatto che esista. Il gruppo, spronato anche da [[Arabelle]], decide quindi di interrogare Yan davanti ad [[Arrigal]], che conferma quanto detto da [[Rudolph van Richten|Van Richten]]. [[Rudolph van Richten|Rudolph]] e il gruppo, dopo un interrogatorio si convincono che [[Arrigal]] è probabilmente onesto e non vuole far del male alla sua famiglia. Decidono quindi di far tornare [[Arabelle]] all'[[Accampamento dei Vistani]] fuori da [[Vallaki]] sotto la protezione di [[Rudolph van Richten|Van Richten]] che vivrà lì con loro. Inoltre [[Arrigal]] fornirà informazioni errate sulla posizione della nipote, del gruppo e di [[Rudolph van Richten|Rudolph]]. 
  [[Arabelle]] saluta il gruppo e [[Rudolph van Richten|Van Richten]], dicendo lui che lei è stata protetta anche dallo spirito di [[Erasmus van Ricthen|Erasmus]], suo figlio, e che egli veglia anche su suo padre. [[Rudolph van Richten|Rudolph]] rimane sconcertato dalla rivelazione. Prima di partire, Arabelle cade in uno stato di incoscienza nel quale fa una potente predizione sul futuro di Barovia. 
  Il gruppo torna alla [[Locanda dell'Acqua Blu]], dove [[Victor Vallakovich]] li aspettava per riferire loro notizie su come salvare [[Stella Wachter|Stella]]. [[Victor Vallakovich|Victor]] riferisce al gruppo che [[Stella Wachter|Stella]] ha visto passeggiare una Strega Notturna vicino all'accampamento dei Baroviani fuori dalle mura di [[Vallaki]] e che potrebbe essere la chiave per ottenere una Pietra del Cuore e fare il rituale che potrebbe salvare [[Stella Wachter|Stella]]. [[Victor Vallakovich|Victor]] illustra due strade: fare un patto con la strega e la sua congrega per ottenere una pietra, o incatenarla al [[Piano Materiale]] con un rituale e poi ucciderla per prelevarla dal suo corpo (per evitare che salti via nel [[Piano Etereo]]). Il gruppo sembra più propenso per la seconda, così [[Victor Vallakovich|Victor]] promette di informarsi su come incatenare la strega al [[Piano Materiale]]. Il gruppo si reca invece all'accampamento dei Baroviani, dove scopre che un uomo, Franz, sta avendo degli incubi riguardanti una strega. In particolare l'uomo, dopo essere diventato dipendente dai [[Pasticcini da Sogno]] che una certa Morgantha porta ai Baroviani si è indebitato fino al punto da non avere più neanche un soldo. Morgantha, sfruttando la sua ossessione, lo ha convinto a vendergli i suoi figli, cosa che Franz ha fatto e per quanto sia felice di avere ora una scorta di [[Pasticcini da Sogno]] a vita (o così ha promesso Morgantha), si pente amaramente di aver fatto. Il gruppo torna da [[Victor Vallakovich|Victor]] e riferisce lui le parole di Franz, dalle quali il mago riconosce la descrizione di una strega (e della sua Pietra del Cuore). Promette quindi al gruppo di far sapere loro per il giorno successivo se sarà in grado di incatenare la strega e la sua congrega o no. 
  Infine, il gruppo si reca a cena alla [[Wachterhaus]], avendo ricevuto un invito la sera prima da parte di [[Fiona Wachter|Lady Fiona]] Wachter. Dove vengono informati del tentativo di assassinio di [[Izek Strazni|Izek]] e di presa di potere da parte di [[Fiona Wachter|Lady Wachter]]. Sono poi tornati alla Locanda.
- 5 Neyavr. Il gruppo si è incontrato di nuovo con [[Victor Vallakovich|Victor]] che dopo una notte insonne non è riuscito a trovare un modo di intrappolare le megere all'interno del [[Piano Materiale]]. Così, sotto suggerimento di [[Stella Wachter|Stella]], il gruppo è andato a chiedere aiuto a [[Fiona Wachter|Lady Wachter]] che apparentemente ha creato un circolo che tiene lontane le creature dal [[Piano Etereo]] impedendole il passaggio nella sua casa e nel [[Piano Materiale]]. 
  Lady Wachter, dopo essere stata informata e convinta di come [[Stella Wachter|Stella]] sia diventata vegetale, accetta di aiutare il gruppo a intrappolare le megere. Il gruppo prima di partire, si reca dagli [[Elfi del Crepuscolo]] e da [[Rudolph van Richten]] che danno loro consigli e armi per prepararsi all'attacco al mulino. Infine, il gruppo si dirige con [[Fiona Wachter|Lady Wachter]], [[Victor Vallakovich|Victor]] e alcuni cultisti verso il mulino, sulla strada incontrano un druido malvagio del [[Popolo della Foresta]] che riconosce [[Fiona Wachter|Lady Wachter]] come un membro del culto della Madre Notte. Il gruppo arriva al Mulino, nel quale riesce ad evacuare i bambini (quasi uccidendone uno), intrappolare e sconfiggere le streghe. Durante il combattimento [[Stafir]] in fin di vita accetta del potere dal frammento di ambra che portava con sé e diventa in grado di lanciare Fulmine, che usa sulle streghe. [[Rinn]], invece, viene improvvisamente curata da [[Jiji]] che le parla per la prima volta con un modo di fare strano, non corvesco, ma che torna subito ad essere il solito animale di sempre. Prima di morire, Morghanta, prova a chiedere un parlé col gruppo, dove promette tre segreti, l'uso di una delle pietre d'onice, in cambio della sua vita e dei bambini che il gruppo ha liberato. Il gruppo finge di accettare e ottengono uno dei tre segreti: Scoprono che Strahd è maledetto e intrappolato in queste terre dalla nebbia, che un Potere Oscuro controlla. Ma egli ha un piano: userà i tre templi profanati che lo consacrano alla terra per fuggire da Barovia. Il gruppo poi finisce le tre streghe, dalle quali recuperano 3 pietre di onice, che Lady Wachter e Victor recuperano per studiare il rituale per salvare [[Stella Wachter|Stella]]. Il gruppo visita un tempio abbandonato vicino al Mulino in fiamme, che ricorda architettonicamente quello visto nei sogni di [[Jiji]]. Il tempio contiene una sfera irregolare di pietra liscia e nera. Il gruppo rimane all'interno delle sue nebbie troppo a lungo e viene attaccato da delle nebbie vampiriche.
  Il gruppo torna poi a [[Vallaki]] dove trovano alla [[Locanda dell'Acqua Blu]] [[Rahadin]] ad aspettarli. Rahadin, ciambellano e braccio destro del vampiro, invita loro durante la prossima luna nuova (Neyavr 13), ad andare a cena con [[Strahd von Zarovich|Strahd]] al [[Castello di Ravenloft]]. Il gruppo, estremamente riluttante, accetta sentendosi alle strette. [[Neldark]] affronta [[Rahadin]], accusandolo dell'omicidio del padre, e viene sconfitto dal braccio destro di [[Strahd von Zarovich|Strahd]] che lo marchia a fuoco sul collo col simbolo dei Von Zarovich. Scoprono inoltre che Rahadin ha allestito, nella piazza di [[Vallaki]], un patibolo per giustiziare [[Milivoj]] e [[Henrik van der Voort]], i due che avevano rubato le [[Ossa di Sant'Andral]]. [[Rahadin]] sottolinea l'impegno di [[Strahd von Zarovich|Strahd]] di mantenere l'ordine, e di proteggere il sacro, e dichiara che i due devono morire. Il gruppo, con l'aiuto di [[Padre Lucian Petrovich|Padre Lucian]], intercede per i due accusati e convincono [[Rahadin]] a pene più leggere grazie al carisma di [[Stafir]]. Infatti, sottolineano, [[Henrik van der Voort]] è stato costretto da una delle mogli di [[Strahd von Zarovich|Strahd]], [[Volenta Popofsky]], a partecipare al furto. Mentre [[Milivoj]], in una situazione familiare disagiata (e parzialmente causata dall'incuria di [[Strahd von Zarovich|Strahd]], nel proteggere il suo territorio da delle Streghe), è stato costretto a farlo per soldi. Millivoj viene lasciato libero dopo essere stato marchiato, Henrik non riceve invece punizione. In tutto questo, il [[Barone Vargas Vallakovich]] e il suo boia [[Izek Strazni]] non si fanno vedere. [[Padre Lucian Petrovich|Padre Lucian]] e la famiglia di [[Milivoj]] ringraziano il gruppo per quello che hanno fatto, e finalmente si dirigono alla locanda per riposare. 
- 6 Neyavr. Il gruppo si risveglia e viene immediatamente intercettato da [[Padre Lucian Petrovich|Padre Lucian]] che spiega come in mattinata, durante uno dei suoi sermoni, [[Izek Strazni|Izek]] sia entrato in chiesa e abbia a gran voce chiesto di [[Ireena Kolyana|Ireena]], che dormiva nell'ufficio del parroco. [[Padre Lucian Petrovich|Padre Lucian]] prova a fermarlo ma viene colpito e messo al tappeto e [[Izek Strazni|Izek]] scappa con [[Ireena Kolyana|Ireena]]. Il gruppo si dirige immediatamente al [[Palazzo del Borgomastro]], dove [[Victor Vallakovich|Victor]] intuendo che qualcosa di strano stava accadendo fornisce al gruppo le chiavi della casa e si reca alla [[Wachterhaus]] per terminare gli studi con [[Fiona Wachter|Lady Wachter]]. 
  Il gruppo incontra [[Izek Strazni|Izek]] e chiede lui di lasciare libera [[Ireena Kolyana|Ireena]], ma [[Izek Strazni|Izek]] non ragiona e attacca il gruppo. Il combattimento continua per diversi minuti dove senza esclusioni di colpi il gruppo ferisce il boia fino a sconfiggerlo. Durante il combattimento è scoppiato un incendio nel Palazzo, che ha attirato una folla, compreso il [[Barone Vargas Vallakovich]] e [[Fiona Wachter|Lady Wachter]]. La signora Wachter approfitta della sconfitta di [[Izek Strazni|Izek]] per far capire al [[Barone Vargas Vallakovich|Barone di Vallaki]] che il suo tempo è passato, e che dovrebbe lasciare la sua posizione. Lascia [[Izek Strazni|Izek]] in custodia al gruppo mentre discutono la sua abdicazione in privato. Il gruppo cerca di scoprire l'origine del potere di [[Izek Strazni|Izek]], capendo che ha a che fare con un frammento d'ambra, simile a quello di [[Stafir]], ma Izek sembra incapace di rispondere e mugugna qualcosa, riguardo ad un posto pieno d'ambra, e dopo l'ennesimo tentativo di liberarsi e di ucciderli, finalmente il gruppo finisce Izek. 
  [[Fiona Wachter|Lady Wachter]] annuncia a [[Vallaki]] con un discorso la sua presa di potere e dell'abdicazione del [[Barone Vargas Vallakovich]]. In seguito, consegna un diario di una sua antenata, Lovina, che parla del tentativo di Leo Dilisnya di uccidere Strahd, dopo il matrimonio di Sergei e Tatyana, il primo, misteriosamente ferito a morte, la seconda, suicida. Spiega come Leo non sia riuscito a uccidere [[Strahd von Zarovich|Strahd]], ma che si siano perse per sempre le sue tracce.  
- 7 di Neyavr. Dopo questa vicenda con Izek, il gruppo si riposa fino a dopo pranzo, e poi parte alla  volta di Krezk, con l'idea di fare scorta del fiore col quale [[Rudolph van Richten|Van Richten]] può preparare delle pozioni di resistenza alla licantropia. Durante il viaggio, incontrano un nuovo revenant di [[Argynvostholt]] che li invita a combattere al loro fianco la minaccia di Strahd. Il gruppo arriva poi a Krezk, dove fa la conoscenza del [[Barone Dimitri Krezkov]], il quale comunica loro che [[Krezk]] è chiusa al pubblico dopo l'attacco da parte di un gruppo di mannari. Dice loro però, che se possono fare lui un favore, può garantire loro accesso alla città: devono recarsi nella palude a sud dell'incrocio col fiume Luna, e incontrare una strega di nome [[Baba Lysaga]], e chiedere a lei di rintracciare con la sua magia un certo ragazzo. Pressato, il barone confessa che il ragazzo è suo figlio [[Ilya Krezkov]] scomparso durante l'attacco dei mannari. Il gruppo prende il pagamento per la strega e alcune ciocche di capelli del ragazzo e decide di accettare l'impegno e di recarsi nella palude la mattina dopo, dopo una notte a Krezk.
  Il viaggio procede tranquillamente finché il gruppo non vede un enorme stormo di strix braccare e uccidere alcuni corvi. Invece di intervenire, il gruppo si nasconde e aspetta che lo stormo passi. Arrivano alla palude, dove trovano, procedendo, sempre più strix, sempre più grandi e malformati, che tengono di guardia delle gabbie con corvi al loro interno. Infine, una delle apprendiste di [[Baba Lysaga]], guida il gruppo nella palude fino alla sua casa su un vecchio tronco di albero affossato nella melma. La strega accoglie il gruppo, anche se occupata a cullare una culla illusoria, che lei chiama suo figlio. Il bambino, illusorio anch'esso, viene chiamato dalla strega "Strahd". Baba accetta il pagamento e ordina al gruppo prima di strappare una piuma da uno dei suoi prigionieri (corvi) e di offrirla a Strahd, poi di prendere una capra da fuori. Fatto ciò, baba usa il sangue della capra per lanciare l'incantesimo e scopre che [[Ilya Krezkov]] è in una grotta, con un'altra donna, anch'essa catturata. La donna è una mannara, e vicino a loro c'è una statua della Madre Notte, dea dei lupi mannari. Il gruppo lascia la capanna e inizia ad uscire dalla palude. [[Rinn]] si trasforma in animale e prova a raggiungere la capanna per salvare i corvi intrappolati, ma scopre che l'enorme capanna si muove: il tronco che la sostiene è animato, e le gigantesche radici si muovono come zampe di ragno nella palude mentre quattro strix appollaiati sul tetto scrutano i dintorni. Rinn allora torna dal gruppo. 
  Il gruppo torna a [[Krezk]] dove viene accolto dal [[Barone Dimitri Krezkov|Barone]] che ascolta la visione di Baba Lysaga e inizia a organizzare le ricerche alla volta delle grotte del monte Ghakis. Nel frattempo, il gruppo incontra l'[[Abate]], una creatura temuta da tutti in città. È un uomo di bell'aspetto che qualche secolo fa ha preso alloggio all'Abbazia di Santa Markovia in città. L'abate sente il puzzo di mannaro su [[Kieran]] e chiede lei se può toglierglielo, ma lei si rifiuta. 
  Il gruppo, tranne [[Kieran]] e [[Neldark]] visitano l'Abbazia, e scoprono che l'[[Abate]] sta costruendo un Golem di Carne chiamato [[Vasilka]]. Ha l'aspetto di una giovane ragazza che sta imparando tutto sull'etichetta e sul bel vivere. Secondo l'[[Abate]], donare a Strahd, una consorte amorevole e immortale sarà ciò che lo libererà dal suo fare pieno d'odio. Solo che a Vasilka manca ancora un cuore. 
  Il gruppo, una volta uscito, raccoglie i fiori necessari per le pozioni e, recandosi verso la casa del [[Barone Dimitri Krezkov|Barone]], origlia una strana discussione tra [[Barone Dimitri Krezkov|Dimitri]] e [[Baronessa Anna Krezkova|Anna]], che parlano di fuggire, con Anna che è contraria. Il gruppo poi, entrato in casa, scopre che è stato seguito dall'[[Abate]], che fa strane domande retoriche al gruppo, e nel frattempo sembra intimorire il barone e la baronessa. Una volta andato, [[Barone Dimitri Krezkov|Dimitri]] e [[Baronessa Anna Krezkova|Anna]] confessano: Durante l'attacco dei mannari, la loro figlia, [[Kala Krezkova]], è morta. Il Barone ha offerto loro di riportarla in vita, in cambio del cuore di [[Baronessa Anna Krezkova|Anna]] per [[Vasilka]], e Anna ha accettato contro l'opinione di DImitri. Il gruppo decide di parlare quindi con la figlia, che a detta dei genitori non è più la stessa. La bambina confessa di aver intuito che è morta e che è stata riportata in vita dall'abate, anche se i genitori non le parlano di tutto ciò. Si ricorda che la sua anima voleva fuggire da Barovia, ma le nebbie la tenevano per sempre intrappolata lì. Lei, stanotte, vuole superare le sue paure ed andare nella cantina di casa, da dove lei dice è uscito il mannaro che l'ha ferita. Il gruppo investiga quindi la cantina, sospettando ci fosse qualcosa di strano e scopre una stanza segreta piena di graffi e tagli e catene d'argento. [[Baronessa Anna Krezkova|Anna]] e [[Barone Dimitri Krezkov|Dimitri]] stavolta confessano tutta la verità: Il mannaro non ha attaccato la città, il mannaro è loro figlio, [[Ilya Krezkov]]. Sia Ilya che Dimitri, e il resto della famiglia da parte di Padre, sono mannari da generazioni ma tengono controllata la trasformazione grazie a delle pozioni fatte coi fiori che crescono nel laghetto di Krezk. Non sanno perché quella notte non abbia funzionato per Ilya, che era la sua prima trasformazione, e nel fuggire ha ucciso la sorella ed è scappato. 
  Il gruppo promette di aiutare [[Baronessa Anna Krezkova|Anna]] e [[Barone Dimitri Krezkov|Dimitri]] a liberarsi dell'[[Abate]] e di ritrovare il figlio insieme a [[Ezmerelda D'Avenir|Ezmerelda]] quando questa tornerà a Krezk e vanno a dormire.
- 8 di Neyavr. Il gruppo torna a [[Vallaki]] dove finalmente [[Kieran]] si libera della licantropia usando il suo Rimuovi Maledizioni. In giornata, [[Fiona Wachter|Lady Wachter]] da loro le ricompense pattuite per l'assassinio di [[Izek Strazni|Izek]] e da loro appuntamento in serata per liberare l'anima di [[Stella Wachter|Stella]]. Il gruppo si presenta in serata e con l'aiuto di [[Fiona Wachter|Lady Fiona]] e [[Victor Vallakovich|Victor]] riescono a fare un rituale per entrare nel [[Piano Etereo]]. Lì incontrano l'anima di [[Stella Wachter|Stella]] e di [[Erasmus van Ricthen]] che confessa di aver seguito il padre nella valle per proteggerlo. [[Victor Vallakovich|Victor]] inizia il rituale, ma viene interrotto dall'attacco dello spettro di Leo Dillisnya, in cerca di vendetta contro il tradimento degli Wachter (Lovina, antenata di [[Fiona Wachter|Lady Fiona]], aveva tradito i due fratelli per [[Strahd von Zarovich|Strahd]]). Il gruppo dopo aver estratto da lui tutte le informazioni possibili lo affronta e sconfigge e recupera da lui il [[Tomo di Strahd]]. [[Stella Wachter|Stella]] torna nel suo corpo e salutato [[Erasmus van Ricthen|Erasmus]] anche il resto del gruppo torna nel [[Piano Materiale]] e [[Fiona Wachter|Lady Fiona]] fa un banchetto e li fa dormire da lei. 
- 9 Neyavr. Il gruppo passa dalla [[Locanda dell'Acqua Blu]] e scopre da [[Danika Dorakova|Danika]] e [[Urwin Martikov|Urwin]] che [[Maghi del Vino]] è in ritardo con le spedizioni, e dato che è gestito dalla loro famiglia, sono preoccupati. Il gruppo accetta quindi di accompagnare un ex-impiegata della vigna, [[Muriel]], a controllare se è tutto ok. Il gruppo accusa fin da subito [[Muriel]] di essere il corvo dalla piuma blu che li ha aiutati durante il viaggio, ma [[Muriel]] continua incessantemente a negare. Il gruppo si reca verso i [[Maghi del Vino]] e durante il viaggio scoprono di essere osservati da dei membri del popolo della montagna, un antico popolo pacifico che vive nelle lande. Una volta arrivati alla vigna, si rendono conto che qualcosa è storto, e vengono attaccati da degli arbusti viventi. Sconfitti, vengono accompagnati dal padre di Urwin nel rifugio che la famiglia sta usando e spiega loro che sono stati attaccati da un gruppo di malvagi Druidi che hanno preso il controllo della vigna. 