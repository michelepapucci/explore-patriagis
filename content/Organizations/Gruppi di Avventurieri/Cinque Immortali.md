---
tags:
  - WIP
---
I cinque immortali sono considerati la prima banda di avventurieri di concezione moderna e classica. Comparirono nell'anno 333 in piena era d’oro dell’eroismo di Patriagis.  In quell'epoca, Patriagis viveva un clima teso: dalla città libera di [[Garoth-Mùk]] arrivavano orde di pirati a saccheggiare la costa est, a nord, sul’[[Alto Muro]], i [[Nani|nani]] di Patriagis erano costretti in battaglia contro le Arpie della regina Ocipete, mentre nelle città c’era gran fermento poiché si rimpiangeva la perduta indipendenza e si disprezzava la nuova monarchia. Questo clima di tensione e insicurezza, oggi viene ricordato con candore, grazie alle gesta di grandi persone, che sono rimaste nella storia.  

Tra i più famosi di questi eroi, c’erano sicuramente i Cinque Immortali. 

Di essi non si è mai saputo molto da dove venissero o della loro vita privata, poiché si sono sempre tenuti nell'ombra. Tre di loro, sono ricordati più degli altri: [[Immeral]], l’Ineluttabile, dal quale è nato l’ordine ecclesiastico con lo stesso nome, [[Evendur]] l’Infernale, le cui gesta sono cardine dell’[[Ordine della Fiamma]], un ordine di paladini mercenari, fieri e temibili guerrieri, infine [[Trinir]] la tempesta, il cui potere viene ancora temuto e scacciato nella città libera di Garoth-Mùk.

I due meno conosciuti sono [[Aron]] il Dottore e [[Ageus]] il Gigante. 

Elencare le gesta dei cinque eroi è impossibile, tra di esse però si sa che:
- Distrussero [[Conrad]], il signore dei vampiri, nel suo semipiano dell’orrore, celato nella Coltre Oscura;
- Sconfissero in battaglia, su una sola nave, la flotta di [[Gorgans]], la regina medusa di [[Garoth-Mùk]]; 
- Decapitarono [[Ocipete]], regina delle arpie, e bandirono le sue figlie dall'altro lato dell'Alto Muro; 
- Raggiunsero la [[Città Celata]]; 

Il nome del gruppo è postumo, infatti ai tempi erano semplicemente chiamati I Cinque. L’epiteto Immortali fu aggiunto solo dopo, ma il motivo è ignoto. Alcuni credono sia per le loro gesta, che appunto, sono immortali, indimenticabili nel tempo, altri invece sostengono che i cinque siano immortali, e abbiano raggiunto questo status in maniera misteriosa.