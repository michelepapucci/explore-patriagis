---
tags:
  - organizzazione
  - Patriagis
  - Nova
---
La BDP è una potente banda criminale di [[Nova]]. [[Tracco (Il Pissero)|Tracco]], conosciuto anche come Il Pissero, il loro capo, è un potente personaggio pubblico, un ruffiano, che è riuscito a farsi accettare nella alta società grazie a favori, corruzione e minacce. Tutti sanno chi è e cosa fa per vivere, ma riesce a sfruttare la sua posizione, la sua ricchezza e il suo potere sugli aristocratici della città per farla franca e continuare con le malefatte della banda. 

La BDP si occupa del traffico clandestino di [[Lapisma]], della gestione della microcriminalità, dello spaccio e della prostituzione. In particolare tiene in scacco diverse zone nei bassifondi di [[Nova]], dove ha creato un potere di stampo mafioso, che tramite minacce e pizzi tiene in scacco la popolazione locale. I membri del BDP non sono solo temuti, ma sono anche profondamente rispettati negli ambienti più bassolocati della città proprio perché grazie ai loro sistemi di controllo e di potere, rendono di fatto più sicure le strade, a patto, ovviamente, che tu non sia nel loro mirino.

## Informazioni
Il modo principale con il quale [[Tracco (Il Pissero)|Tracco]] tiene in scacco alcuni dei membri dell'aristocrazia è grazie al potente sistema di spie che la BDP utilizza. Infatti, il loro Maestro dei Sussurri, [[Cianciaratti]], sembra sia amico e protettore di tutte le bestie che vivono nella città. Lucertole, ratti, topi, scarafaggi sembra sussurrino al [[Cianciaratti]] tutti i segreti della città.

## Rattari
[[Numio Ostilio III |Re Numio]], pressato dagli aristocratici di [[Nova]], ha emesso un editto speciale con il solo scopo di colpire la rete di informazioni della banda, gestita dal [[Cianciaratti]]. Ha messo una taglia su tutti i ratti e le altre creature infestanti di Nova, con lo scopo di eliminare gli informatori della BDP.

Questo non ha avuto l'effetto desiderato: la BDP si è prontamente organizzata alla creazione di allevamenti clandestini di ratti, al solo scopo di farli riprodurre e poi di consegnali, per reclamare la taglia dagli organi di stato. Questa pratica ha subito arricchito le tasche della banda, e ha creato una nuova professione clandestina: il rattaro. 

[[Numio Ostilio III]] ha prontamente proclamato un nuovo editto con lo scopo di criminalizzare pesantemente la nuova professione clandestina, e sebbene questo abbia detratto molti dal provarci, la banda continua ad avere un ampia rete di rattari che con sotterfugi sempre nuovi riesce a truffare le casse dello stato.