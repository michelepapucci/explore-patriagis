---
tags:
  - organizzazione
  - Patriagis
  - Nova
---
Gli Artigli dell'Alba sono una società segreta di [[Gatto Mannaro|gatti mannari]] che abitano i bassifondi di [[Nova]]. Pochi conoscono effettivamente il gruppo, ma corrono voci e leggende nei bassifondi di [[Nova]]: si sa che, prima di fare qualcosa di illegale o immorale, è bene guardarsi intorno *per controllare che un gatto non ti osservi*.

## Codice Morale
- Tutti devono poter vivere una vita dignitosa senza paura;
- Gli Artigli non devono guadagnare potere personale, ma devono far sì che le forze rimangano in equilibrio dal basso. 
- La malvagità, la perfidia, la corruzione e il guadagno personale vanno estirpati; 
- Qualsiasi membro della Comunità va difeso e tutelato purché egli col suo comportamento non intralci gli obbiettivi degli Artigli;

## Scopo
Gli Artigli sono un'associazione volta al bene, che cerca di mantenere intatti gli equilibri di potere a [[Nova]], sempre con un occhio di riguardo verso i più deboli. 
Si oppongono ferocemente alla corruzione, e al crescente potere di vari gruppi criminali. Hanno sede nei bassifondi di [[Nova]], dove, oltre ad operare nell'ombra, fanno il possibile per aiutare i più deboli. 

Lo scopo principale degli Artigli è quello di creare un senso di comunità a [[Nova]], facendo in modo che i cittadini si aiutino tra di loro e crescano insieme facendo gruppo. Questo nasce dalla necessità di aiutare i cittadini che abitano nei Bassifondi di Nova, dove molti di essi, ridotti alla povertà, si riducono a rubare, o ad unirsi a bande per sopravvivere. Gli Artigli vogliono fornire un'alternativa a tutto questo laddove il [[Comune di Nova]] non arriva. 

Gli Artigli dell'Alba svolgono di tanto in tanto lavoro *sporco* per [[Zaldak Versabirra]], che è uno stimatore della missione del gruppo, e che non può gestire lui stesso tramite la [[Gilda degli Avventurieri di Nova]]. 

## [[Comunità dei Bassifondi]]
Gli Artigli proteggono, aiutano e coltivano una comunità nei Bassifondi di [[Nova]].
La comunità è formata da abitanti dei Bassifondi che accettano di lasciarsi alle spalle una vita criminale, e di dedicarsi non al proprio benestare, ma a quello di tutta la comunità. È formata da circa duemila individui. Tra questi, solo un centinaio fa parte della società segreta degli Artigli. 

Nella Comunità, ad eccezione dei membri, nessuno è veramente a conoscenza della natura e dell'esistenza degli Artigli, ma tutti sanno che, un gruppo di persone della comunità si sporca le mani. Inoltre, i membri della comunità imparano velocemente che aiutare, cibare e prendersi cura dei gatti, simbolo della Comunità, porta sempre cose buone. Nonostante i sospetti e gli indizi, i membri della Comunità non fanno domande, e proteggono col silenzio i membri degli Artigli che lavorano per il bene di tutti. 

La Comunità e gli Artigli sono infatti due cose ben distinte. Gli Artigli hanno creato la Comunità, la frequentano, e la proteggono segretamente da attacchi esterni. Saltuariamente, risolvono conflitti o la controllano dall'ombra, con alcuni membri importanti della Comunità che fanno parte anche degli Artigli. La Società segreta, invita alcuni individui presi dalla comunità a far parte della loro associazione, in modo da continuare a crescere ed espandere le mira della loro associazione a tutti i Bassifondi. 

## Influenza
La Comunità controlla ormai circa un decimo dei territori dei Bassifondi e gli Artigli sono tutti membri di rilievo della comunità, rispettati ed amati. Qualsiasi membro della Comunità mette quindi a disposizione i propri talenti agli Artigli, senza fare domande. 

Il nemico principale della società è oggi la [[BDP]], che tiene sotto scacco e nel terrore gran parte dei Bassifondi. Gli Artigli lavorano costantemente per ampliare i loro territori, creando cordoni di informatori, e spie, e veri e proprie guardie per allargare i loro territori e portare in Comunità più persone possibili. 

Gli Artigli, sono anche estremamente attenti alla presenza di Guardie Cittadine nei bassifondi, poiché sanno bene che molte di loro sono sui libri paga del BDP. 

## Gatti Mannari
La società è formata da un gruppo di famiglie, ormai da secoli maledetti da una forma di licantropia che permette loro di trasformarsi in gatti, oppure in ibridi. 
Gli Artigli dell'Alba usano questo potere, in particolare quello di trasformarsi in semplici gatti, per sorvegliare i bassifondi, ottenere informazioni, consegnare messaggi, ecc. 

Non tutti i membri della società sono gatti mannari, ma tutti coloro che vogliono superare alcuni ranghi della gerarchi devono accettare il peso della maledizione e dimostrare di essere in grado di controllarla. 