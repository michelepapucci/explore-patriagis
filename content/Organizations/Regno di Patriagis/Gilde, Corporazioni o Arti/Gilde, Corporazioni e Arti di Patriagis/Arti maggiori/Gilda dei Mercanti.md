---
aliases:
  - Gilda
tags:
  - Gilda
  - Arte
  - Corporazione
---
La Gilda dei mercanti è una delle [[Gilde, Corporazioni o Arti#Arti Maggiori|Arti Maggiori]] del [[Regno di Patriagis]]. La sua sede centrale è a [[Nova]]. Si occupa di garantire diritti e doveri degli iscritti, che sono solitamente importatori di merci, per lo più grezze, da altri [[Comune|Comuni]] del [[Regno di Patriagis|Regno]] o dall'estero. 

La Gilda dei Mercanti è una delle più antiche e potenti del [[Regno di Patriagis]]. Diverse città devono alla gilda la loro veloce espansione e ricchezza, come la stessa [[Nova]], ma anche più recentemente [[Malporto]] o [[Arum]]. 

## Accesso

Per entrare a far parte della Gilda è necessaria una lettera di presentazione da parte di uno dei membri più il pagamento di una tassa di iscrizione, oltre il pagamento annuale di una piccola quota sui guadagni. 

## Rettorato

Il rettorato è composto da un numero di membri variabili. Ogni *compagnia commerciale* iscritta alla Gilda può inviare un numero di rettori ai consigli secondo alcuni scaglioni di guadagno, dove le compagnie che ogni anno fatturano di più (e quindi pagano una quota annuale più alta) hanno diritto a più membri nel rettorato. 
Ogni rettore deve avere almeno trent'anni e il [[Confabuliere]] è scelto ogni due anni con un voto dal rettorato. 

## Merci e Concorrenza

La [[Gilda dei Mercanti]] si occupa dell'importazione e esportazione principalmente di materie prime e, per questo, ha stabilito molti accordi con altre [[Gilde, Corporazioni o Arti|arti]] sia per evitare in concorrenza, dividendosi il mercato (Ad esempio con l'[[Arte della Lana, della Seta, dei Vaiai e Pellicciai]] per il mercato tessile e con la [[Gilda dei Medici, degli Speziali e degli Alchimisti]] per quello delle spezie) sia per fornire materie prime agli artigiani (Ad esempio con [[Gilda dei Fabbri, Corazzai e Spadai]], e [[Corporazione dei Taglialegna e dei Falegnami]]). 

## Mercati e Guardia Cittadina

La Gilda dei Mercanti si occupa, insieme ad altre [[Gilde, Corporazioni o Arti|arti]], come l'[[Arte del Cambio]], di organizzare il [[Mercato Terrazzato]] di [[Nova]] e altri Mercati in giro per il [[Regno di Patriagis]] (Esempio: il [[Mercato di Smossa]]). 

Oltre all'organizzazione, in diversi [[Comune|Comuni]], come [[Nova]], [[Smossa]], [[Arum]] e [[Malporto]], la Gilda finanzia e addestra una divisione della [[Guardia Cittadina]], chiamata la [[Guardia della Mercanzia]], che è parte della normale [[Guardia Cittadina]], ma che svolge degli incarichi specifici per la Gilda. Alcuni di questi incarichi sono la repressione delle frodi e la protezione dei Mercati, soprattutto di notte. 

Nonostante siano parte della [[Guardia Cittadina]], più volte i membri della [[Guardia della Mercanzia]] hanno preso parte e si sono schierati a favore della Gilda durante scontri tra le Arti e l'Aristocrazia di [[Nova]], mentre la normale [[Guardia Cittadina]], sotto il comando del [[Comune]], resta in disparte.

