---
aliases:
  - Giudice
  - giudice
  - Notaio
  - notaio
tags:
  - Gilda
  - Arte
  - Corporazione
---
È una delle [[Gilde, Corporazioni o Arti#Arti Maggiori|Arti Maggiori]] del [[Regno di Patriagis]]. La sua sede centrale è a [[Nova]]. 
Si occupa di gestire e sorvegliare i diritti e i doveri delle due professioni di Giudice e di Notaio. 

N.B.: *Avvocati* e *Procuratori* non possono iscriversi all'arte. Chi desidera praticare questi due mestieri, uno privato e l'altro per conto del [[Regno di Patriagis]], dopo aver ottenuto la laurea in Legge, può farlo liberamente: nel primo caso aprendo uno studio, nel secondo partecipando ai concorsi pubblici e ottenendo il ruolo. 
## Accesso

È necessario un lungo periodo di studio e preparazione. L'ammissione è subordinata a certi requisiti morali e personali, non sono ammessi:
- Chierici, Preti, Sacerdoti o qualsiasi altro membro legato ad un'organizzazione religiosa;
- Figli illegittimi;
- Persone che non sono cittadini di [[Patriagis]]; 
- Minori di 20 anni (o 18, se il padre o la madre sono parte dell'Arte);

Fin da subito le due carriere sono ben distinte per cui chi esercita una professione non può far niente di riconducibile all'altra professione. 

I giudici, una volta diventati dottori in legge, possono entrare superando i requisiti e pagando una tassa, i notai invece devono anche superare tre esami.  

## Rettorato

Il rettorato è composto da 8 membri, due giudici e sei notai (per rispettare la proporzione degli iscritti all'arte). Sempre per rispettare questa proporzione il [[Confabuliere]] del rettorato è scelto tra i notai. I membri del rettorato devono tutti avere almeno quarant'anni ed essere iscritti all'Arte da almeno venti. 

## Giudici

Per garantire l'imparzialità dei processi i giudici di un [[Comune]] devono essere tutti nati e cresciuti in un'altro [[Comune]] del [[Regno di Patriagis]]. 

## Notai

I Notai devono laurearsi in Legge, a [[Nova]], ad esempio, possono farlo alla [[Regia Università di Nova]], dove imparano il Diritto e la Giurisprudenza e la lingua [[Nifilim]], indispensabile per la redazione di atti pubblici e ufficiali. 

Il lavoro del notaio consiste nel redigere e registrare atti pubblici e ufficiali come contratti, transazioni, inventari, rogiti o testamenti.

Il loro servizio viene prestato sia agli uffici cittadini come il [[Comune]], sia al popolo. 

