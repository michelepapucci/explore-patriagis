I [[Dragonidi|dragonidi]] sono soliti vivere in piccoli clan. Questi clan sono l'equivalente di una famiglia per il [[Dragonidi|dragonide]] e, i più grandi, contano poche centinaia di esemplari. 

All'interno del clan, i dragonidi si dividono i compiti in maniera equa e tutto viene organizzato come se fosse una piccola industria. Inoltre tutto è condiviso dalle finanze, agli spazi. 

La struttura è strettamente gerarchica: 
- I [[Dragonidi|dragonidi]] operai si occupano di fare tutte quelle mansioni che mandano avanti la vita di tutti i giorni del clan: lavano e riparano gli edifici, cucinano, si occupano dei cuccioli, ecc. Nonostante siano alla base della piramide godono di estremo rispetto da parte del clan, che deve la sua sopravvivenza al loro lavoro; 
- I [[Dragonidi|dragonidi]] specializzati sono solitamente coloro che hanno studiato un mestiere. Questi sono i [[Dragonidi|dragonidi]] da cui maggiormente dipendono le finanze del clan. La maggior parte dei clan non è abbastanza grande da avere molte classi di lavoratori differenti e si specializza in un'arte o un mestiere. Alcuni esempi sono la metallurgia, la carpenteria, la mercatura, ecc. 
  Tra questi specializzati, ci sono anche i maestri, che tramandano i mestieri e le conoscenze ai loro piccoli, e i guerrieri che difendono i membri e i possedimenti dei clan;
- Il consiglio degli anziani è formato da tutti i [[Dragonidi|dragonidi]] specializzati sopra l'età di 65 anni. Essi gestiscono le finanze del clan, approvano gli acquisti, si occupano di trovare i *nascituri occasionali*, e tramandano ai successivi anziani l'ubicazione della [[Fonti di Scintilla|Fonte di Scintilla]] dove vengono fatte schiudere le uova del clan.  
